 000 | "هم آغوشی و نقش پدر و مادری 
 001 | صفحه صد و چهل و هفت 
 002 | نظرت راجع به امشب چیه 
 003 | کرستن حین آرایش کردن در حمام 
 004 | قبل از رفتن به طبقه ی پایین 
 005 | و آماده کردن صبحانه ی بچه‌ها این جمله را بیان می‌کند 
 006 | ربیع با لبخند جواب می‌دهد 
 007 | موافقم 
 008 | و ادامه می‌دهد 
 009 | الان مینویسمش تو دفترچه یادداشتم 
 010 | او شوخی نمی‌کند 
 011 | جمعه شب زمان مطلوبیست و از آخرین بار هم خیلی گذشته 
 012 | در مسیر رفتن به سرکار 
 013 | به موهای خیس و سیاه کرستن 
 014 | موقع خروج از حمام فکر می‌کند 
 015 | که به زیبایی رنگ پریدگی پوستش را جبران می‌کند 
 016 | او لحظه ای به خاطر این خوش شانسی شکرگزاری می‌کند 
 017 | که این زن زیبا و با اراده قبول کرده 
 018 | زندگی‌اش را کنار او بگذراند 
 019 | آن روز روز پر استرسی می‌شود 
 020 | و او وقتی به خانه می‌رسد که ساعت هفت است همان موقع 
 021 | دلش غنج می‌زند برای کرستن 
 022 | ولی باید با سیاست رفتار کند 
 023 | ممکن است از سوی کرستن 
 024 | عجله‌ای در کار نباشد 
 025 | و مسلما خواسته‌ای هم نباشد 
 026 | دلش می‌خواهد سعی کند 
 027 | با صداقت خاصی به کرستن بگوید 
 028 | که ورای تمام آشفتگی های هر روزه 
 029 | چه احساسی دارد 
 030 | نقشش درست مشخص نیست اما امیدوار است 
 031 | کل خانواده در آشپزخانه هستند 
 032 | و بحث شدیدی درباره ی میوه در گرفته است 
 033 | هر دوی بچه‌ها با لج بازی از خوردن میوه امتناع می‌کنند 
 034 | با وجود اینکه کرستن 
 035 | منحصرا برای خرید مقداری بلوبری بیرون رفته 
 036 | و در بشقابی آنها را به شکل یک صورتک خندان درآورده است 
 037 | ویلیام مادرش را به بد جنسی متهم می‌کند 
 038 | و استر ناله می‌کند که بوی میوه دارد حالش را به هم می‌زند 
 039 | ربیع لطیفه‌ای راجع به دلتنگی برای پناهگاه می‌گوید 
 040 | و دستش را در موهای ویلیام می‌برد و آن را به هم می‌ریزد 
 041 | و بعد می‌گوید که شاید زمان داستان شنیدن در طبقه ی بالا باشد 
 042 | ربیع و کرستن 
 043 | به نوبت شبها برای آنها داستان می‌خوانند 
 044 | و امشب نوبت کرستن است 
 045 | او بچه‌ها را در اتاقشان نزدیک خود می‌کشد 
 046 | هر کدام در یک طرفش 
 047 | و داستانی برایشان می‌خواند که از آلمانی ترجمه شده 
 048 | و راجع به خرگوشی است که یک شکارچی در جنگل 
 049 | او را تعقیب می‌کند 
 050 | ربیع با دیدن آنها که به کرستن چسبیده‌اند 
 051 | یاد خودش و مادرش می‌افتد 
 052 | ویلیام دوست دارد با موهای کرستن بازی کند 
 053 | و آن را روی صورتش بریزد 
 054 | درست همان کاری که ربیع 
 055 | با موهای مادرش می‌کرد 
 056 | وقتی داستان تمام می‌شود 
 057 | آنها یک داستان دیگر می‌خواهند 
 058 | پس کرستن یک لالایی اسکاتلندی برایشان می‌خواند 
 059 | که ماجرای غم انگیز زن بیوه ی جوانی است 
 060 | که شوهرش را 
 061 | طایفه‌ی خود زن جلوی چشمان او زندانی و محکوم کرده‌اند 
 062 | ربیع که تحت تاثیر قرار گرفته 
 063 | روی زمین مینشیند 
 064 | و به صدای کرستن گوش می‌دهد 
 065 | او از اینکه میبیند همسرش 
 066 | تبدیل به مادری فوق‌العاده با کفایت شده 
 067 | احساس افتخار می‌کند 
 068 | کرستن در حال حاضر 
 069 | بیش از هرچیزی دلش یک نوشیدنی می‌خواهد 
 070 | ربیع می‌رود 
 071 | و در تختخواب خودشان دراز می‌کشد 
 072 | نیم ساعت بعد میشنود که کرستن وارد حمام می‌شود 
 073 | وقتی بیرون می‌آید 
 074 | رُبدوشامبر چهار خانه‌اش را به تن دارد که از پانزده سالگی آن را نگه داشته 
 075 | و وقتی بچه‌ها خیلی کوچک بودند 
 076 | زیاد آنرا میپوشید 
 077 | ربیع در این فکر است چطور شروع کند 
 078 | که کرستن حرف یک تماس تلفنی را پیش می‌کشد 
 079 | که بعدازظهر با دوستی در ایالات متحده داشته 
 080 | کسی که دانشجوی دانشگاه ابردین بوده است 
 081 | مشخص شده که مادر زن بیچاره 
 082 | به سرطان مری مبتلاست 
 083 | و این خبر خیلی برایشان غیرمنتظره بوده 
 084 | این اولین بار نیست که احساس می‌کند کرستن 
 085 | چه دوست خوبیست 
 086 | و چقدر عمیق و غریزی 
 087 | به نیازهای دیگران توجه می‌کند 
 088 | بعد کرستن می‌گوید 
 089 | که فکرش درگیر تحصیلات دانشگاهی بچه ها شده است 
 090 | البته هنوز تا آن زمان خیلی مانده 
 091 | اما نکته همین جاست 
 092 | حالا زمانیست که باید شروع کرد 
 093 | به کنار گذاشتن پول هرچند کم چون تحت فشارند فقط به اندازه ای که بالاخره به مبلغی برسد که به درد بخورد 
 094 | ربیع گلویش را صاف میکند 
 095 | از درون کمی احساس ناامیدی می‌کند 
 096 | ممکن است تصور کنیم احساس ترس و ناامنی نزدیک شدن به کسی 
 097 | تنها یک بار اتفاق می‌افتد 
 098 | در زمان آغاز رابطه 
 099 | و اینکه امکان ندارد تشویش‌ها 
 100 | بعد از اینکه دو نفر تعهدات صریحی به یکدیگر دادند 
 101 | مثلا بعد از ازدواج گرفتن وام مشترک مسکن خرید خانه 
 102 | بچه دار شدن 
 103 | و نوشتن نام یکدیگر در وصیت نامه هایشان 
 104 | همچنان ادامه داشته باشد 
 105 | با این حال 
 106 | از بین بردن فاصله 
 107 | و کسب اطمینان خاطر از اینکه 
 108 | دیگری به ما نیاز دارد 
 109 | کارهایی نیستند که فقط یکبار انجام شوند 
 110 | باید هر زمان که فاصله‌ای بین افراد می‌افتد 
 111 | مثل یک روز دوری یک دوره‌ی پر مشغله 
 112 | یک شیفت شب کاری تکرار شوند 
 113 | چراکه هر فاصله‌ای این قدرت را دارد 
 114 | که دوباره این پرسش را پیش بکشد 
 115 | که آیا هنوز هم او ما را می‌خواهد یانه؟ 
 116 | بنابراین جای تاسف است 
 117 | که بسیار سخت می‌توانیم 
 118 | راهی پیروزمندانه 
 119 | و بدون خفت بیابیم تا اقرار کنیم شدیدا به اطمینان خاطر نیاز داریم 
 120 | حتی بعد از سپری کردن چند سال با یکدیگر 
 121 | هنوز هم ترس مانع می‌شود خواسته‌مان را طلب کنیم 
 122 | آن هم با مشکلی مضاعف و ترسناک 
 123 | اکنون تصور می‌کنیم 
 124 | وجود چنین شور و اشتیاقی 
 125 | اصلا توجیه پذیر نیست 
 126 | در نتیجه تمایل برای تظاهر به دادن یا گرفتن آن اطمینان خاطر 
 127 | آخرین چیزی خواهد بود که به آن می اندیشیم 
 128 | در کمال تعجب 
 129 | حتی ممکن است رابطه‌ای هم برقرار کنیم 
 130 | خیانتی که بیشتر اوقات صرفا تلاشی است ظاهری برای اینکه وانمود کنیم به شخص خاصی نیاز نداریم 
 131 | و این رویه را برای اثبات بی اعتنایی مان 
 132 | به کسی که سهوا ما را رنجانده 
 133 | کسی که واقعا برای ما مهم است 
 134 | ولی می‌ترسیم نشان دهیم به او نیاز داریم 
 135 | در نظر میگیریم 
 136 | و در خفا به آن عمل می‌کنیم 
 137 | نیاز ما به پذیرش و تایید هرگز پایانی ندارد 
 138 | این مصیبتی نیست که محدود به افراد ضعیف و بی کفایت باشد 
 139 | احساس ناامیدی 
 140 | ممکن است حتی نشانه‌ی بخصوص آسایش و رفاه باشد 
 141 | به این معنی که ما به خودمان اجازه نداده‌ایم 
 142 | به دیگران بی توجهی کنیم 
 143 | و به اندازه‌ی کافی واقع‌گرا هستیم که ببینیم 
 144 | ممکن بود همه چیز واقعا بد از کار در بیاید 
 145 | و اینکه آنقدری قدرت و اختیار داریم که به این موضوع اهمیت بدهیم 
 146 | دیگر دارد خیلی دیر می‌شود 
 147 | بچه‌ها فردا صبح زود کلاس شنا دارند 
 148 | ربیع صبر می‌کند تا تفکرات کرستن 
 149 | راجع به اینکه بالاخره استر و ویلیام کجا می‌توانند درس بخوانند تمام شود 
 150 | بعد دستش را دراز می‌کند 
 151 | و دست همسرش را می‌گیرد 
 152 | در میان معاشقه 
 153 | نگاهش به میز کنار تخت می‌افتد 
 154 | و کارتی که کرستن از ویلیام دریافت کرده 
 155 | و رویش نوشته شده تولدت مبارک مامان 
 156 | همراه با یک نقاشی از خورشیدی شدیدا خوش اخلاق و خندان 
 157 | این کارت ربیع را یاد قیافه‌ی تخس ویلیام میاندازد 
 158 | و کرستن که او را روی شانه اش دور خانه میچرخاند 
 159 | همان کاری که همین هفته‌ی پیش هم انجام داد 
 160 | وقتی بعد از مدرسه 
 161 | ویلیام لباس جادوگری پوشیده بود 
 162 | ربیع از یک طرف خیلی دلش می‌خواهد پرشور تر ادامه دهد 
 163 | خیلی وقت است که منتظر چنین فرصتی است 
 164 | اما از طرف دیگر 
 165 | چندان مطمئن نیست که کاملا حس و حالش را داشته باشد 
 166 | به دلایلی که مشخص کردنشان 
 167 | برایش سخت است 
 168 | یک نظریه معروف وجود دارد که می‌گوید 
 169 | افرادی که در بزرگسالی جذبشان می‌شویم شباهت خاصی با افرادی دارند که در کودکی 
 170 | بیش از همه دوستشان داشتیم 
 171 | حال ممکن است پای شوخی طبیعی خاصی در میان باشد 
 172 | یا قیافه‌ای خاص 
 173 | اخلاقی خاص 
 174 | یا یک گرایش عاطفی خاص. 
 175 | اما یه کار است که می‌خواهیم 
 176 | با معشوق بزرگسالی‌مان انجام دهیم 
 177 | ولی انجام آن با مراقبان دوران کودکی مان شدیدا منع شده بود 
 178 | ما مایلیم با همان کسانی هم آغوش شویم که از جنبه‌های مهمی یادآور کسانی هستند 
 179 | که زمانی به هیچ وجه از ما انتظار نمیرفت 
 180 | با آنان هم آغوش شویم 
 181 | بدین ترتیب هم آغوشی موفق 
 182 | منوط به این است که چشم خود را 
 183 | به روی برخی پیوندهای آشکار 
 184 | بین شریک رومانتیک زندگیمان 
 185 | و کهن الگوی نهفته‌ی پدر و مادری ببندیم 
 186 | ما زمان کوتاهی نیاز داریم تا مطمئن شویم 
 187 | شور و اشتیاق جنسی مان 
 188 | بی جهت عواطفمان اشتباه گرفته نشوند 
 189 | اما وقتی بچه ها سر میرسند 
 190 | و مستقیم به سمت جنبه‌های مشخصا پدرو مادری 
 191 | شریک زندگی مان نشانه میروند 
 192 | کار دشوار‌تر می‌شود 
 193 | ممکن است در مرحله ای از خودآگاهی 
 194 | آگاه باشیم که شریک مان مسلما 
 195 | پدر یا مادری نیست که رابطه با او منع شده باشد 
 196 | و اینکه 
 197 | او همان کسیست که همیشه بوده 
 198 | و در ماه‌های نخست با هم خوش گذرانی ها و عیاشی‌ها کرده‌ایم 
 199 | و با این حال این موضوع 
 200 | تحت فشار بیشتری قرار می‌گیرد 
 201 | وقتی که جنبه‌ی جنسی او شدیدا در زیر هویت شخص پرورش دهنده ای 
 202 | که مجبور است تمام روز برای خود اتخاذ کند 
 203 | محو میشود 
 204 | هویتی که با القاب شاد 
 205 | پاک و عاری از احساسات جنسی نشان داده می‌شود 
 206 | و خودمان نیز ممکن است گاه به اشتباه از این القاب 
 207 | برای خطاب قرار دادن او استفاده کنیم 
 208 | مامان یا بابا" 
  | undefined 
