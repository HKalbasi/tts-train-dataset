صفحه ی نود و نه
ادامه مقصر کلی
جهان به طرقی بیشمار دائما ما را می آزارد، سرخورده می‌کند، ناکام می‌گذارد و می‌رنجاند. ما را معطل می‌کند، تلاش‌های خلاقانه ما را طرد می‌کند، پیشرفت‌های ما را نادیده می‌گیرد، به آدم‌های بی خرد پاداش می‌دهد و بلندپروازی‌های ما را در کرانه‌های بی رحم و جان فرسای خود تباه می‌کند. و تقریبا هیچ وقت راجع به هیچکدامشان اجازه شکوه کردن نداریم بسیار دشوار است که دریابیم مقصر واقعی کیست؛ و بسیار خطرناک است که گله کنیم حتی وقتی به یقین می‌دانیم مقصر واقعی کیست. اگر گلایه کنیم یا مورد انتقاد قرار می‌گیریم یا تمسخر می‌شویم.

تنها یک نفر است که می‌توانیم فهرست گلایه‌های مان را برایش برملا کنیم، کسی که می‌تواند دریافت کننده تمام خشمهای انباشته شده ما از بی‌عدالتی‌ها و کاستی‌های زندگیمان باشد البته سرزنش کردن کاری بس بیهوده و به معنای داشتن درک نادرستی از قوانین زیر بنایی عشق است چون نمی‌توانیم بر سر نیروهایی داد بزنیم که حقیقتا مسبب مشکلات هستند از دست آنهایی عصبانی می‌شویم که خوب می‌دانیم سرزنش هامان را به بهترین شکل تحمل خواهند کرد. ما این رفتار را با بهترین مهربان ترین و وفادار ترین افرادی که نزدیک زمان باشند می‌کنیم افرادی که کمترین آسیب ممکن را به ما رسانده‌اند اما بیشتر از بقیه احتمال دارد که پرخاشگرانه و سرزنش‌های بیرحمانه مان را تاب بیاورند.

ملامت هایی که به معشوق مان روا می‌داریم معنای به خصوصی ندارند. چنین حرف‌های ناعادلانه‌ای را به هیچ کس دیگری روی این کره خاکی نخواهیم گفت. اما یورش‌های وحشیانه ما مصداق عجیبی است از صمیمیت و اطمینان، نشانه‌ای از خود عشق و در نوع خودمانی مانیفستی است نامعقول از تعهد. ما قادریم به هر غریبه‌ای حرفهایی معقول و مودبانه بزنیم، اما تنها در حضور معشوق است که با تمام وجود مان معتقدیم می‌توانیم به خودمان جرات دهیم که بیش از حد و بی حد و حصر نامعقول باشیم.

چند هفته بعد از بازگشت‌شان از پراگ مشکلی جدید و بسیار بزرگ‌تر پیش می‌آید. رئیس ربیع، عِوِن، جلسه ای با حضور اعضای گروه تشکیل می‌دهد. او در جلسه مطرح می‌کند که پس از هشت ماه که اوضاع خوب بوده، کار مجددا رو به افول است. افرادی که در حال حاضر استخدام شرکت هستند نمیتوانند سر کار خود باقی بمانند مگر اینکه به زودی یک پروژه خوب پیدا شود. عِوِن بعد از جلسه در راهرو ربیع را کنار می‌کشد.

او می‌گوید حتما متوجهی، مسئله اصلا شخصی نیست. تو آدم خوبی هستی ربیع! ربیع با خودش فکر می‌کند افرادی که می‌خواهند آدم را اخراج کنند باید واقعا ادب و شجاعت اش را داشته باشند که از آدم نخواهند از آنها خوشش بیاید.

هراس از بیکاری او را در اندوه و نگرانی فرو می‌برد می‌داند که پیدا کردن یک کار دیگر در این شهر عذاب آور خواهد بود. شاید مجبور شود به شهر دیگری برود، آن وقت کرستن چه کند؟ او در معرض این خطر است که از پس ابتدایی ترین مسئولیت‌های در جایگاه شوهر برنیاید. چه حماقتی که تمام آن سالها فکر می‌کرد می‌تواند شغلی داشته باشد که هم دارای ثبات مالی باشد و هم کار خلاقانه انجام دهد. ترکیبی بود از بی‌تجربگی و گستاخی همانطور که پدرش همیشه می‌گفت.

امروز در مسیر پیاده روی برای برگشت به خانه سر از کلیسای جامع رومن کاتولیک سنت مری در می‌آورد. تا کنون وارد آن نشده چون نمای آن همیشه از بیرون به طرز وحشتناکی گرفته و غیره جذاب به نظر می‌رسید اما ربیع با آن حال غم زده و آشفته اش تصمیم می‌گیرد نگاهی به داخل کلیسا بیندازد و در نهایت به تاقچه‌ای بیرون صحن کلیسا می‌رسد و روبه روی نقاشی بزرگی از مریم باکره قرار می‌گیرد که از بالا با چشمان محزون و مهربان به ربیع خیره شده است. چیزی در حالت دل سوزانه چهره اوست که ربیع را متأثر می‌کند، گویی که او راجع به عِوِن فرَنک و مشغله کاری ربیع چیزی می‌داند و می‌خواهد به ربیع اطمینان خاطر بدهد و بگوید که به او ایمان روزافزون دارد. ربیع با دیدن تضادها بین مهربانی و شفقت موجود در چهره این زن و حقایق چالش انگیز زندگی اش در بزرگ سالی جمع شدن اشک را در چشمان خود حس می‌کند. ظاهرا او درک می‌کند اما سرزنش نمی‌کند. ربیع وقتی به ساعتش نگاه می‌کند و در می‌یابد که یک ربع ساعت گذشته متعجب می‌شود. پیش خود اعتراف می‌کند که دیوانگیست ملحد مسلمان تبار خودش را در نیایش گاهی برپای تصویر الهه ای بیگانه بیابد و بخواهد اشک‌ها و اعترافات اش را نثارش کند گرچه گزینه‌های چندانی هم ندارد، تعداد افرادی که هنوز به او ایمان داشته باشند زیاد نیست. بار اصلی مسئولیت بر دوش همسرش افتاده و این به معنای زیاده خواهی از انسانی عادی غیر مقدس و فانی است.

در خانه کرستن از روی دستور غذایی ربیع برای شام سالاد کدو سبز و ریحان و پنیر فتا درست کرده است. او مشتاق است از تمام جزئیات بحران کاری مطلع شود. عِوِن کی این موضوع را با آنها مطرح کرده؟ چطور مطرح کرده؟ واکنش بقیه چگونه بوده؟ قرار است جلسه‌ی دیگری به زودی برگزار شود؟ روی شروع می‌کند به جواب دادن، بعد یک دفعه تشر می‌زند: تو چرا اینقدر به این مسائل فرعی اهمیت میدی این مسأله همینه که هست یه دردسر بزرگ بعد دستمالی را روی میز می‌اندازد و شروع می‌کند به قدم زدن.

کرستن شرح کُلّیِّهْ‌یِ جزئیات را می‌خواهد زیرا او بدین طریق بر نگرانی غلبه می‌کند او به این جزئیات میچسبد و آنها را سر و سامان می‌دهد نمی‌خواهد کاملا مستقیم فاش کند که چه قدر نگران است سبک او اینگونه است که با خودداری رفتار کند و بر جنبه اجرایی متمرکز شود. ربیع می‌خواهد فریاد بکشد یا چیزی را بشکند او به همسر زیبا و مهربانش نگاه می‌کند که بار همیشگی مسئولیت ربیع بر دوشش افتاده است. حداقل هشت بار در سال آنها شاهد صحنه‌های این چنینی هستند وقتی که فجایعی در جهان بیرون رخ می‌دهند و ربیع توده‌ای درهم و برهم ازاین فجایع را به خانه می‌آورد و پیش روی کرستن می‌گذارد.

کرستن نزدیک شومینه می‌رود جاییکه ربیع ایستاده، و کنار ربیع می‌ایستد دست او را در دست می‌گیرد و با مهربانی و صمیمیت می‌گوید همه چی درست میشه. البته هر دو می‌دانند این حرف لزوما عین حقیقت نیست.

ما خواسته هامان را از شریک زندگی مان طلب می‌کنیم و راجع به آنها بسیار غیر منطقی می‌شویم چون یقین داریم کسی که جنبه‌های مبهم شخصیت ما را درک می‌کند کسی که حضور اش بسیاری از گرفتاری‌های ما را حل می‌کند به نوعی باید این توانایی را هم داشته باشد که همه مسائل زندگی‌مان را سامان دهد. ما با ادای نوع خاصی از احترام که در تمام دوران بزرگ سالی وصفش را شنیده‌ایم همچون کودکی که با ترس به توانایی‌های ظاهرا معجزه آسا ی پدر و مادرش احترام می‌گذارد توانایی‌های طرف مقابل را اغراق آمیزانه بزرگ جلوه می‌دهیم.

برای ربیع شش ساله مادرش همچون الهه‌ای بود. وقتی خرس پارچه‌ای اش گم می‌شد او می‌توانست پیدایش کند، همیشه مراقب بود که شیر کاکائوی محبوب ربیع در یخچال باشد، هر روز صبح لباس‌های تمیز برایش آماده می‌کرد روی تخت کنارش دراز می‌کشید و برایش توضیح می‌داد که چرا پدرش داد و فریاد می‌کرد، او می‌دانست چگونه کره‌ی زمین را بگرداند تا روی محور درستش قرار بگیرد.

ربیع و کرستن هردو یاد گرفته‌اند چگونه به کودک درون آشفته شریک زندگی بالغ خود اطمینان خاطر بدهند. به همین دلیل است که به یکدیگر عشق می ورزند. اما در گذر زمان بی آنکه بدانند اندکی از آن اعتماد خطیر و غیر منصفانه کودکان به پدر و مادرشان را که معصومیت جانا نه‌ای در خود دارد نیز به ارث برده‌اند. بخش رشد نیافته ربیع و کرستن بالغ مصر است که معشوق باید بر جهان تسلط داشته باشد، بسیار بیشتر از حدی که هر انسان دیگر ممکن است در یک رابطه بزرگ سالی مسلط بر جهان باشد و این سر چشمه‌ی پیدایش چنین عصبانیت و خشم در مواقع بروز مشکلات است. کرستن ربیع را در آغوش می‌کشد و به او می‌گوید ای کاش کاری از دستم بر میومد. ربیع با نگاهی غمگین و مهربان به او می نگرد و انگار برای اولین بار حس می‌کند با یک تنهایی اساسی مواجه شده که مطلقا از عشق اثر نمی‌پذیرد ربیع ازدست کرستن عصبانی نیست پیش آمدها هستند که او را پریشان و وحشت زده کرده‌اند. او در می‌یابد برای اینکه شوهر بهتری باشد باید یاد بگیرد انتظارات اشتباه و ویرانگر کمتری از زنی که به او عشق می ورزد داشته باشد. او باید برای ایستادن روی پای خود در مواقع لزوم آماده تر باشد.
