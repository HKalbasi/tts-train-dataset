"فرزندان. صفحه ی صد و پانزده. آموزشهای عشق صفحه صد و هفده.
 آنها که همیشه قصد داشتند روزی بچه دار شوند چهار سال بعد از ازدواجشان تصمیم میگیرند دیگر مانع این اتفاق نشوند بعد از هفت ماه در کنار روشویی توالت خبرش را دریافت می‌کنند در شکل و شمایل یک خط آبی کمرنگ درون روزنه ای پشت پنبه ای بر روی چوبی پلاستیکی که البته ظاهرا وسیله کاملا مناسبی برای اعلام ورود عضو جدیدی از نژاد بشر نیست. موجودی که ممکن است از همین حالا حدود نود و پنج سال عمر کند و کسی که به این دو نفر ملبس به لباس زیر، با لقبی که هنوز باور نکردنی نیست اشاره خواهدکرد. والدینم در طول ماه‌های طولانی این جنگ نشسته نمیدانند دقیقا باید چکار کنند. توضیح پا ورقی. دوره‌ای در جنگ که درواقع حمله ای از سوی طرفین صورت نمی‌گیرد و اوضاع ظاهرا آرام است. ادامه ی متن. آنها که با مشکلات زندگی خود آشنا هستند به این قضیه به عنوان فرصتی می‌نگرند برای اصلاح همه چیز از ابتدا. پس با جزئیات شروع می‌کنند. ضمیمه نشریه یکشنبه توصیه می‌کند که کرستن پوست سیب زمینی و کشمش بیشتری مصرف کند. همچنین شاه ماهی و روغن گردو. کرستن هم مشتاقانه برای مقابله با ترسی که از نداشتن کنترل بر اتفاقات درونش سر چشمه میگیرد خود را مقید به تبعید از این توصیه می‌کند. زمانی که در جلسه سوار اتوبوس یا در مهمانیست یا وقتی که مشغول کار با ماشین لباسشوییست می‌داند که تنها چند میلی متر آن طرف‌تر از نافش دریچه‌ها در حال شکل‌گیری اند و یاخته‌های عصبی درحال گره خوردن و دیعِنعِی درحال تعیین اینکه چانه چه شکلی باشد؟ چشمها چطور قرار بگیرند و کدام ذرات از نیاکان قرار است جزئیات یک شخصیت را شکل دهند؟ کمی تعجب آور است که کریستال زود به تختخواب می‌رود او در زندگی اش هیچگاه این چنین نگران و مراقب چیزی نبوده است. ربیع اغلب دستش را حمایت گرایانه دور شکم کرستن می‌گذارد. آنچه داخل آن اتفاق می‌افتد ورای فهم آنهاست. آنان هر دو می‌دانند چطور هزینه‌ها را برنامه ریزی کنند. مسیر رفت و آمد بچه و چیده مان خانه را طراحی کنند. چیزی که آن درون است می‌داند چطور برای خودش جمجمه و قلبی بسازد که تقریبا قرار است یک قرن کار کند. آن هم بدون هیچ استراحتی حتی به اندازه ی یک تپش. در هفته‌های آخر به آن موجود غریبه به خاطر آخرین لحظات یگانگی و ادراک کامل وی غبطه میخورند. آنها تجسم می‌کنند که در آینده شاید در اتاق هتلی خارجی بعد از پروازی طولانی این موجود غریبه سعی خواهد کرد برای خفه کردن سر و صدایی که از دستگاه تهویه می‌آید و فرو کاستن بی خوابی ناشی از مسافرت طولانی در جستجوی آرامش ازلی مایع درون شکم مادر که مدت هاست از آن دور مانده بدن خودش را به همان شکل جنینی جمع کند. وقتی بعد از یک تجربه دشوار هفت ساعته بالاخره سر و کله‌ی این دختر پیدا می‌شود نامش را استر می‌گذارند. از روی اسم یکی از اجداد مادریش. و نام دومش را کاترین از روی اسم مادر ربیع. نمیتوانند از او چشم بردارند. از همه لحاظ فوق العاده بنظر می‌رسد. زیباترین موجودیست که تا به آن زمان دیده‌اند. با چشمان درشتش به هر دوی آنها خیره شده. چشمانی که بی نهایت عاقل به نظر میرسند. گویی قبل از به دنیا آمدنش زندگی اش را به کسب تمام حکمت‌های جهان گذرانده است. آن پیشانی پهن، آن انگشت‌های خوش ساخت و آن پاهایی که به نرمی پلک چشم است در آینده حین شبهای دراز بی خوابی، نقشی اساسی در آرام کردن اعصاب پدر و مادر دارند. وقتی که گریه و زاری او، سلامت روانی آنان را تهدید می‌کند. هر دو با هم کم کم راجع به این سیاره ای که او را واردش کرده‌اند نگران می‌شوند. دیوارهای بیمارستان به رنگ سبز مشمئز کننده اند. پرستاری او را ناشیانه در دست گرفته و از بخشهای کناری، سر و صداهای بلند به گوش می‌رسد. بدن او متناوبا خیلی داغ یا خیلی سرد می‌شود و در خستگی و آشفتگی ساعات اولیه به نظر می‌رسد هیچ چیز دیگری برایش باقی نمانده جز گریه ی بی اندازه. این گریه‌ها قلب همراهان مستأصلش را به درد می‌آورد. همراهانی که هیچ فرهنگ لغتی نمی یابند تا عوامل سرسام آور او را ترجمه کنند. دستهای بزرگ سرش را نوازش میکنند و صداها مدام چیزهایی زمزمه میکنند که او سر در نمیآورد. چراغ‌های بالای سر نور سفید شدیدی متصاعد می‌کنند که پلکهای کاغذی او هنوز آنقدر قدرت ندارند تا حایل آن نور شوند. کار سخت به دست آوردن سینه مادر و دو دستی به آن چسبیدن مانند تلاش برای چسبیدن به جسمی شناور در بحبحه ی توفانی شدید در اقیانوس برای نجات زندگیست. او بعد از تلاش‌های تایتانیک وار بالاخره بیرون از خانه قدیمی اش خوابش میبرد. دل شکسته است به این خاطر که مجبور شده بدون برداشتن کلید خانه را ترک کند. اما به طریقی با بالا و پایین شدن نفسهای آشنا تسلی می‌یابد. آنان تاکنون اینقدر زیاد و همه جانبه نگران و مراقب کسی نبودند. ورود او به زندگیشان درک آنها را از عشق تغییر داده است. آنها متوجه میشوند که قبلا چقدر کم پیش آمده چیزی را که ممکن بوده در معرض خطر باشد محکم در چنگ خود گرفته باشند. بلوغ یعنی اقرار به اینکه عشق رومانتیک ممکن است تنها دربردارنده یک جنبه محدود و شاید کمی کوته فکرانه از زندگی عاطفی باشد. جنبه ای که بیشتر بر جست و جو برای یافتن عشق متمرکز است تا ابراز آن. یعنی مورد عشق ورزی قرار گرفتن به جای عشق ورزیدن. فرزندان ممکن است معلمان غیرمنتظره ی انسان هایی شوند که خیلی از خودشان بزرگترند و از طریق وابستگی کامل خودخواهی و آسیب پذیری خود به آنها درسی عالی درباره ی نوعی کاملا جدید از عشق بدهند. نوعی از عشق که در آن هیچگاه عمل متقابل با رشک ورزی طلب نمی‌شود یا بخاطر کج خلقی به دنبال ندارد و هدف واقعی چیزی نیست جز تعالی یکی با کمک دیگری. صبح فردای تولد پرستارها خانواده ی جدید را مرخص می‌کنند. بدون هیچ راهنمایی و توصیه ای. به جز یک برگه راجع به دل درد و یک برگه ی دیگر مربوط به واکسیناسیون. دستورالعملهای ضمیمه ی وسایل جدید خانه بیشتر از دستورالعملهای همراه نوزادیست که وارد خانه می‌شود. چرا که جامعه باور رقت انگیزی دارد مبنی بر اینکه چیز بیشتری درباره زندگی وجود ندارد که یک نسل بتواند معقولانه  به نسل دیگر منتقل کند. فرزندان به ما میآموزد که عشق در خالصانه ترین شکل خود نوعی خدمت رسانیست. این واژه مملو از معانی ضمنی منفی شده است. فرهنگ فرد گرا و مقید به خویش کامی به راحتی نمی‌تواند رضایت را با در خدمت دیگری بودن یکسان فرض کند. ما عادت کرده‌ایم دیگران را دوست بداریم در عوض کاری که بتوانند برایمان انجام دهند. در عوض تواناییشان در سرگرم کردن، شیفته کردن و آرام کردن ما. اما نوزادان، دقیقا هیچ کاری از دستشان بر نمی آید. همانطور که فرزندان کمی بزرگ‌تر گاهی با ناراحتی شدید نتیجه گیری می‌کنند هیچ فایده‌ای ندارند و فایده شان هم همین است. آنها به ما می آموزند که بخشنده باشیم بدون انتظار دریافت چیزی در عوض. تنها به این خاطر که شدیدا نیازمند کمک است و ما در موقعیتی هستیم که می‌توانیم کمک کننده باشیم. ما به عشقی رهنمون شده‌ایم که برپایه ستایش نقطه قوت پی ریزی نشده بلکه بر هم دردی با ضعف بنیان شده. نوعی ضعف که بین تمام اعضای گونه‌های زیستی مشترک است و چیزیست که از آن ما بوده و در نهایت هم دوباره از آن ما خواهد بود. از آنجا که همیشه وسوسه می‌شویم بر استقلال خود و بی نیازی از دیگران تاکید کنیم این موجودات ناتوان اینجا هستند تا به ما یادآوری کند که در نهایت هیچ‌کس خود ساخته نیست. همه ما زیر بار دین سنگینی به کسی هستیم. ما متوجه می‌شویم که زندگی به راستی به توانایی عشق ورزیدن متکی است. همچنین می آموزیم که خدمتکار دیگری بودن تحقیرآمیز نیست، بلکه کاملا برعکس است چرا که خدمت به دیگری ما را از بند مسئولیت خسته‌کننده ی خدمت رسانی مدام به غرایض پیچیده و سیری ناپذیر خودمان می رهاند. ما با آسایش خاطر مزیت داشتن چیزی را که در زندگی از خودمان مهمتر است درمی یابیم. آنها پشت کوچک او را بارها و بارها تمیز می‌کنند و در عجبند که چرا قبلا هیچگاه واقعا درک نکرده‌اند که این در اصل کاری است که یک شخص دیگر باید برای انسان انجام دهد. آنان نیمه شب برایش شیر گرم می‌کنند. اگر بیش از یک ساعت بخوابد غرق در احساس آرامش می‌شوند. راجع به زمان آروغ زدنش نگران می‌شوند و سر آن با هم بحث می‌کنند. او تمام اینها را فراموش خواهد کرد و آنان هم نخواهند توانست یا تمایل نخواهند داشت که برایش بازگو کنند. قدردانی از آنان فقط به طور غیر مستقیم صورت خواهد گرفت. از طریق آگاهی از اینکه خودش نیز روزی آنقدر احساس سعادت درونی خواهد داشت که بخواهد اینکار را برای شخص دیگری انجام دهد. ناتوانی محض او حیرت انگیز است. همه چیز را باید به او آموزش داد چطور انگشتانش را دور فنجان بگیرد؟ چطور تکه ای موز را ببلعد؟ چطور دستش را از یک طرف به طرف دیگر فرش حرکت دهد تا کلیدی را بگیرد؟ هیچ کاری آسان نیست. کار صبح گاهی ممکن است شامل روی هم چیدن آجرهای اسباب بازی و پائین ریختن آنها باشد یا بیرون کشیدن کتابی درباره معماری معابد هندو از قفسه. یا مزه کردن انگشت مامان. زمانی همه چیز شگفت انگیز است. ربیع و کرستن هیچکدام هرگز چنین ترکیبی از عشق و ملال را نمیشناختند. آنان عادت کرده‌اند دوستی هایشان را بر پای خلق و خو و علائق مشترک بنا کنند اما به طرز گیج کننده ای استر همزمان هم ملال آورترین انسانیست که تا کنون دیده‌اند و هم انسانیست که بیش از هر کسی دوستش دارند. عشق و سازگاری روانی به ندرت در گذشته این چنین از هم فاصله گرفته‌اند و با این حال این موضوع اصلا اهمیت ندارد. شاید بیش از حد لازم بر داشتن نقاط مشترک با دیگران تاکید شده است. ربیع و کرستن جدیدا حس می‌کنند در حقیقت برای پیوند خوردن با یک انسان دیگر چه قدر نقاط مشترک کمی لازم است. هر کسی که نیاز مبرم به کمک ما داشته باشد در مکتب حقیقی عشق، لایق دوستی با ماست. ادبیات به ندرت به اتاق بازی یا اتاق خواب بچه‌ها پرداخته. شاید هم دلیل موجهی داشته. در رمان‌های قدیمی دایه‌ها به سرعت نوزادان را بیرون می‌برند تا ماجرا ادامه پیدا کند. در اتاق نشیمن نیوبتلرترس ظاهرا ماه‌ها هیچ ماجرای خاصی اتفاق نمی‌افتد. ساعتها انگار تو خالی اند اما در حقیقت همه چیز در آنها وجود دارد. استر وقتی بالاخره به عنوان موجودی هوشیار و خودآگاه از خواب طولانی دوران آغازین کودکی بیدار شود، جزئیات این ساعتها را کاملا فراموش خواهد کرد. اما میراث ماندگار آن‌ها حس بنیادین آسودگی خاطر و اعتماد به جهان است. در دوران آغازین کودکی استر، آنقدری که خاطرات حسی اش ذخیره می‌شوند، وقایع ذخیره نمی‌شوند. نزدیک سینه ی کسی نگه داشته شدن، اریب تابیدن‌های نور در مواقع خاصی از روز، بو‌ها، انواع بیسکوییت تار و پور فرش، صدای دور و نامفهوم و آرامشبخش پدرو مادرش در ماشین، در طول سفرهای طولانی شبانه و این حس نهانی، که او حق دارد وجود داشته باشد و دلایلی دارد برای ادامه امیدواری