"فراتر از رمانتیسم صفحه دویست و یک نظریه دلبستگی صفحه دویست و سه با گذر زمان هر دوی آنها به آگاهی تازه‌ای از خامی خود میرسند و همزمان به این حس نیز میرسند که این نمی‌تواند فقط مختص آنان باشد مطمئنا افرادی هستند که می‌توانند بهتر آنان را درک کنند بهتر از خودشان سال‌ها بود که راجع به روان درمانی با هم شوخی می‌کردند اوایل کلا این شاخه علمی به سخره گرفته می‌شد روان درمانی مختص انسان‌های دیوانه‌ایست که پول و وقت زیادی دارند تمام روان درمانگرها خودشان دیوانه‌اند افرادی که مشکل دارند فقط کافیست بیشتر با دوستانشان حرف بزنند مراجعه به یک نفر برای حل مشکل کاریست که مردم در منهتن میکنند نه در لوتیان اسکاتلند اما با هر بحث شدیدی که بینشان درمی‌گیرد این کلیشه‌های اطمینان‌بخش دیگر چندان متقاعدکننده به نظر نمی‌رسند و روزی که ربیع در واکنش به پرس و جوی کرستن راجع به صورت حساب کارت اعتباری با عصبانیت پایه یکی از صندلی‌ها را می‌شکند هر دو همزمان بی آنکه حرفی بزنند به این نتیجه می‌رسند که باید برای روان درمانی وقت بگیرند پیدا کردن روان درمانگر خوب کار سختیست خیلی سخت‌تر از پیدا کردن مثلا آرایشگر ماهر کسی که شاید در نوع خدمتی که ارائه می‌دهد کمتر این ادعای جاه‌طلبانه را داشته باشد که از بشریت مراقبت می‌کند پرسش از اطرافیان هم دشوار است چرا که مردم این پرسش را نشانه‌ای از وجود مشکلات در زندگی زناشویی آنان قلمداد می‌کنند به جای اینکه آن را گواهی بر مستحکم بودن و عمر طولانی و پر آتیه زندگی آنان بدانند همچون بیشتر چیزهایی که کاملا در سیر عشق کمک کننده هستند مشاوره هم به شدت غیر رمانتیک به نظر می‌رسد بالاخره از طریق جستجوی آنلاین یک نفر را پیدا می‌کنند متخصصی با مطب شخصی در مرکز شهر که در وبسایت ساده‌اش ذکر شده کارشناس مشکلات زوج‌ها این عبارت به نظر اطمینان بخش است مشکلات آنان منحصر به فرد نیستند بلکه قسمتی از چیزی اند که درون یک واحد بررسی شده اتفاق می‌افتد و در سرتاسر جهان مشکل‌ساز است دفتر مشاوره در طبقه سوم ساختمان قدیمی دلگیری مربوط به اواخر قرن نوزدهم است اما فضای داخلش گرم و خوشایند است پر از کتاب و روزنامه و نقاشی منظره روان‌درمانگر خانم فربرن روپوش سرمه‌ای ساده‌ای به تن دارد و کلاه‌خودی بزرگ از موهای خاکستری محکم پیچیده شده روی سرش و چهره‌ای ظاهرا آرام و صمیمی وقتی در اتاق مشاوره می‌نشیند پاهایش فاصله‌ی زیادی با زمین دارند ربیع بعدا با بدجنسی پیش خودش فکر میکند که این پا گنده به نظر نمی‌رسد آنقدری تجربیات احساسی شخصی داشته باشد که ادعا کند متخصص آن است ربیع متوجه جعبه‌ی بزرگ دستمال کاغذی روی میز کوچک بین خودش و کرستن می‌شود و درون خود موجی از اعتراض نسبت به معنای ضمنی وجود آن جعبه در آنجا حس می‌کند او اصلا دلش نمی‌خواهد این دعوت به گریه را بپذیرد و غم و غصه‌های بغرنجش را در حضور دیگران در توده‌ای دستمال کاغذی بریزد وقتی خانم فربرن دارد شماره تلفن آن‌ها را یادداشت می‌کند ربیع نزدیک است این روند را متوقف کند و اعلام کند که آمدن آن‌ها به آنجا در حقیقت اشتباه بوده یعنی درواقع واکنش افراطی نمایشی‌ای بوده به چند بگو مگو که بینشان اتفاق افتاده و این که حالا که بهتر نگاه میکند میبیند که رابطه‌شان کاملا خوب است و تازه مواقعی هم هست که رابطه‌شان خیلی خوب است او میخواهد از اتاق بزند بیرون و به دنیای معمولی برگردد برود به آن کافه گوشه خیابان جایی که او و کرستن ساندویچ تن و یک لیوان نوشیدنی خوشبو بخورند و زندگی عادی‌اشان را ادامه بدهند زندگی‌ای که به خاطر احساس اشتباه بی‌کفایتی به طرز عجیبی به اراده خود از آن محروم شده بودند روان درمانگر کاملا شمرده و با لهجهٔ افراد سطح بالای ادینبرو می‌گوید اجازه بدید با توضیح یه سری چیزها شروع کنیم پنجاه دقیقه فرصت داریم که از روی ساعت بالای شومینه میتونید حسابش رو داشته باشید ممکنه الان کمی دلواپس باشید که اگر اینطور نبود عجیب بود همینطور ممکنه فکر کنید من همه‌چیز رو درباره شما میدونم یا اینکه محاله که چیزی راجع به شما بدونم که البته هیچکدوم کاملا درست نیست ما با هم قراره مسائل رو بررسی کنیم لازمه که بخاطر اومدنتون به اینجا بهتون تبریک بگم میدونم که این کار نیاز به شجاعت داره صرفا با توافق بر سر اینکه اینجا بیایید یکی از بزرگترین قدم‌هایی رو برداشتید که دو نفر ممکنه بردارند تا برای با هم موندن تلاش کنن پشت سرش قفسه‌ایست از کتاب‌های مربوط به کارش خود و مکانیزم‌های دفاعی آن خانه جاییست که از آن شروع می‌کنیم اضطراب جدایی بازتاب عشق در روان‌درمانی زوج‌ها و خویشتن و دیگری در نظریه روابط موضوعی خودش هم در حال نوشتن اولین کتابش است به نام دلبستگی ایمن و دلبستگی اضطرابی در روابط زناشویی که از سوی ناشری معمولی در لندن چاپ خواهد شد او با لحنی صمیمانه‌تر ادامه می‌دهد خوب بهم بگو چی باعث شد به این نتیجه برسی که بیای اینجا و من رو ببینی کرستن توضیح می‌دهد که آنها هفده سال قبل با هم آشنا شده‌اند دو فرزند دارند هر دو در سن کم یکی از والدینشان را از دست داده‌اند زندگی آنها پرمشغله رضایت‌بخش و گاهی اوقات جهنمیست او از بگو مگو هایی که می‌کنند متنفر است از دید او شوهرش بیشتر اوقات دیگر آن مردی نیست که او عاشقش شد او عصبانی می‌شود درها را به هم می‌کوبد و کرستن را با لفظ خیلی زشتی صدا کرده است خانم فربرن با آرامشی که آنها بعدا بیشتر با آن آشنا خواهند شد سرش را از روی یادداشتی که مینویسد بلند می‌کند ربیع تصدیق می‌کند که همه‌ی حرف‌های کرستن درست است اما سردی و تحقیر خاموش گاه به گاه کرستن موجب سرخوردگی ربیع می‌شود و به نظرش می‌رسد هدفش عصبانی کردن ربیع است واکنش کرستن در برابر نگرانی‌ها چه مربوط به خودش باشند چه ربیع سکوت است و بی‌محلی به ربیع اغلب ربیع از او می‌پرسد که اصلا علاقه‌ای به او دارد یا نه نظریهٔ دلبستگی که توسط روانشناس جان بولبی و همکارانش در انگلستان در دههٔ هزار و نهصد و پنجاه به وجود آمد تنش‌ها و کشمکش‌های روابط را در تجربهٔ اولیه‌مان از مراقبت والدین ردیابی می‌کند برآورد می‌شود که یک سوم جمعیت اروپای غربی و آمریکای شمالی به نوعی در کودکی از سوی والدین خود دچار سرخوردگی شده‌اند بنگرید به سی. بی واسیلی دو هزار و سیزده در نتیجه مکانیزم‌های دفاعی اولیه برای دفع ترس‌های توام با اضطرابی توان‌فرسا درگیر شده‌اند و توانایی اعتماد کردن و صمیمیت مختل شده است بولبی در کتاب فوق‌العاده خود جدایی و اضطراب هزار و نهصد و پنجاه و نه استدلال می‌کند افرادی که در سن کم به خاطر شرایط خانوادگی خود مایوس شده‌اند در بزرگسالی و در مواجهه با مشکلات یا ابهامات موجود در روابطشان عموما دو نوع واکنش نشان خواهند داد اول تمایل به رفتاری هراسناک چسبنده و کنترل‌کننده نمونه‌ای که بولبی دلبستگی اضطرابی می‌نامد و دوم تمایل به عقب‌نشینی دفاعی که او دلبستگی اجتنابی می‌نامد فرد مضطرب مایل است مدام شریک زندگی‌اش را چک کند برون‌ریزی ناگهانی حسادت داشته باشد و بیشتر عمرش حسرت بخورد که روابطش صمیمانه‌تر نیست فرد اجتناب‌کننده به نوبهٔ خود از نیاز به فاصله صحبت می‌کند از تنهایی خود لذت می‌برد و در مواقعی از مقتضیات صمیمیت جنسی در هراس است نزدیک به هفتاد درصد افرادی که به زوج درمانی پناه می‌برند یا رفتار مضطرب از خود بروز می‌دهند یا رفتار اجتناب‌کننده اغلب در زوج‌ها یکی از طرفین اجتناب‌کننده است و دیگری مضطرب و در مسیر مارپیچ زوال اعتماد با هر واکنشی یکدیگر را بیشتر اذیت می‌کنند دکتر جوئنا فربرن دلبستگی ایمن و دلبستگی اضطرابی در روابط زناشویی از منظر روابط موضوعی نشر کارناک لندن به‌زودی بهتر است بپذیریم که آنها قرار نیست خودبه‌خود یکدیگر را درک کنند اینجا بودن آنها به این معنیست که از درون‌یابی آنچه ممکن است درون معشوقشان در حال وقوع باشد دست کشیده‌اند رویاهای رومانتیک در طول ماه‌ها جای خود را به بررسی موشکافانهٔ برخی موارد به ظاهر جزئی زندگی خانوادگی می‌دهند گرچه از دید خانم فربرن این‌ها اصلا مواردی جزئی نیستند گفتهٔ مهربانانه بی‌حوصلگی موقتی و لحن تند و آسیب‌زننده در واقع مواد خام حرفهٔ او هستند خانم فربرن کمک می‌کند تا بمب‌ها را خنثی کنند شاید احمقانه به نظر برسد که پنجاه دقیقه و هفتاد و پنج پوند خرج کنند به خاطر نحوهٔ جواب دادن ربیع وقتی کرستن برای دومین بار او را صدا می‌زند تا از طبقه بالا پایین بیاید و میز را بچیند یا نحوهٔ واکنش کرستن به نمرات پایین استر در درس جغرافیا اما این‌ها زمینه‌های پرورش موضوعاتی هستند که اگر بررسی نشوند ممکن است به همان فجایعی تبدیل شوند که جامعه درگیرشان است خشونت خانگی از هم پاشیدن خانواده مداخله خدمات اجتماعی احکام قضایی همه چیز با تحقیرهای جزئی و مایوس کردن آغاز می‌شود امروز ربیع بگومگوی شب قبل را پیش می‌کشد بحث راجع به کار و پول بوده است این خطر وجود دارد که کار ربیع  معلق شود یا حقوقش در آیندهٔ نزدیک کاهش پیدا کند و این باعث خواهد شد نتوانند قسط‌های وام مسکن را پرداخت کنند کرستن رفتاری از سر بی‌اعتنایی نشان داده چرا همسرش وقتی با چیزی به این مهمی مواجه می‌شود همیشه چنین بی‌اعتنا عکس‌العمل نشان می‌دهد نمی‌تواند چیزی بگوید که کمکی بکند اصلا درست حرف ربیع را شنیده چرا بیشتر اوقات وقتی ربیع بیشتر از همیشه به حمایتش نیاز دارد با یک هوممم بی‌معنی جواب می‌دهد به همین خاطر بود که ربیع سرش داد کشید فحش داد و رفت کار درستی نبود ولی کرستن هم واقعا داشت او را مایوس می‌کرد یکی از نشانه‌های شخص دل‌بستهٔ مضطرب ناتوانی در تحمل موقعیت‌های پیچیده و واکنش نمایشی به چنین موقعیت‌هاییست همچون سکوت درنگ یا سخنی توام با بی‌اعتنایی این‌ها به سرعت با منفی‌نگری به توهین یا حمله‌های بدخواهانه تعبیر می‌شوند برای شخصی که دل‌بستگی اضطرابی دارد هر گونه توهین جزئی حرف تند یا بی‌توجهی ممکن است به عنوان تهدیدی جدی تلقی شود که پیام‌آور فروپاشی رابطه است توضیحات موضوعی بیشتر از دسترس خارج می‌شوند این افراد از درون اغلب حس می‌کنند انگار برای زندگی‌شان در حال جنگیدن‌اند گرچه معمولا نمیتوانند آسیب‌پذیری خود را برای اطرافیان‌شان شرح دهند چرا که اطرافیان طبیعتا ممکن است در عوض برچسب بدخلق زودرنج یا بی‌رحم به آنان بزنند کرستن با اعتراض می‌گوید که چه حرف احمقانه‌ای ربیع دوباره دارد اغراق می‌کند همانطور که راجع به خیلی چیزها این کار را می‌کند از شدت باران گرفته تا میزان بد بودن غذای رستوران مثل موقعی که به پرتغال رفته بودند و تا چند ماه بعد از آن سفر فقط دربارهٔ این می‌گفت که چه هتل مزخرفی بود انگار که دنیا به آخر رسیده بود حتی وقتی می‌دید که بچه‌ها از هتل خوششان آمده بود کرستن اضافه می‌کند که واکنش او مطمئنا واکنش خود ربیع را توجیه نمی‌کند ارزشش را داشت که آن‌طور با خشم از اتاق بیرون برود؟ کدام انسان بالغی چنین رفتاری نشان می‌دهد کرستن به طور ضمنی خانم فربرن را تحریک می‌کند که تصدیق کند بین آن دو نفر اوست که عاقلانه رفتار می‌کند و به عنوان یک همجنس می‌خواست خانم فربرن را ترغیب به همراهی در حیرت از حماقت و بزرگ‌نمایی مردان کند اما خانم فربرن دوست ندارد تحت فشار قرار بگیرد تا از کسی طرفداری کند این بخشی از نبوغ اوست او اهمیت نمی‌دهد که شخص حق را به خودش بدهد بلکه می‌خواهد بفهمد هرکدام چه حسی دارند و سپس مطمئن شود که طرف مقابل آن حس را همدلانه درک میکند"