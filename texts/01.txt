رمانتیسم صفحه یازده شیدایی ها صفحه سیزده هتل نیم ساعت تا شرق بندر مالاگا فاصله دارد و روی یک برآمدگی سنگی قرار گرفته است. این هتل مخصوص خانواده هاست و در آنجا به خصوص در وعده های غذا مشکلات زندگی خانوادگی خود به خود آشکار می‌شود ربیع خان پانزده ساله است و با پدر و نامادری اش در تعطیلات به سر می‌برد جو سنگین است و حرف چندانی میان شان رد و بدل نمی‌شود سه سال است که مادر ربیع فوت کرده در ایوان هتل رو به استخر هر روز بوفه ای برپاست نامادری اش هر از چند گاه راجع به پایا یا درباره‌ی باد شدیدی که از سمت جنوب میوزد اظهار نظر می‌کند توضیح پاورقی پایا نوعی غذای اسپانیایی توضیحات مندرج در تمام پانویس ها از سوی مترجم است ادامه متن اصالتا اهل کلاسترشر است و به باغبانی علاقه دارد ازدواج با خواستگاری یا حتی دیدار اولیه شروع نمی‌شود آغاز آن بر می‌گردد به خیلی قبل تر یعنی زمان رویش اندیشهی عشق در ذهن و اگر دقیق تر بخواهیم بگوییم زمان شکل گیری رویای داشتن معشوق ربیع اولین بار دختر را کنار سرسره آب میبیند تقریبا یکسال از خودش کوچکتر است موهای خرمایی اش را پسرانه کوتاه کرده پوستش زیتونیست و پاهایش باریک و قلمی. بلوز ملوانی راه راه پوشیده و شلوارک آبی و یک جفت دمپایی لاانگشتی زرد لیمویی بند چرمی باریکی هم دور مچ راستش بسته دخترک نگاهی به او می‌اندازد لبخند نصفه نیمه ای حوالی اش می‌کند و خودش را روی صندلی حصیری تاشو جابجا می‌کند در چند ساعت آینده به واکمنش گوش می‌دهد و متفکرانه به دریا می‌نگرد و چند وقت یکبار ناخن هایش را می‌جود پدر و مادرش در دو طرف او هستند مادر مجله ای را ورق می‌زند و پدر رمانی از لندن به فرانسوی می‌خواند. توضیح پاورقی لن دیتون نویسنده بریتانیایی رمان‌های جاسوسی هزار و نهصد و بیست و نه ادامه مطلب ربیع بعدا از روی دفتر ثبت اسامی مهمانان متوجه می‌شود که دخترک اهل کلرمون فران و نامی آلیس سار است ربیع هیچ وقت در گذشته چنین حسی را تجربه نکرده حسی که از وقتی دخترک را دیده او را مغلوب کرده است حسی که به کلام نمی آید چون واژه ها قادر به بیانش نیستند انگار همیشه این دختر را می شناخته انگار دخترک دلیل وجود او در این دنیا است و به خصوص دوای درد مبهمی است که درونش حس می‌کند طی چند روز آینده ربیع در گوشه و کنار هتل او را از دور می پاید وقتی سر صبحانه با پیراهنی سفید مزین به حاشیه گلدار از بوفه ماست و هلو برمیدارد؛ وقتی در زمین تنیس با لهجه غلیظ انگلیسی و با ادب فراوان بخاطر ضربه ای که با پشت راکت زده از مربی عذرخواهی می‌کند؛ و وقتی ظاهرا تنها اطراف زمین گلف قدم می‌زند و به تماشای گیاهان کاکتوس و کنف می‌ایستد. ممکن است خیلی زود به این اطمینان برسیم که شخص مد نظر خود معشوق است اصلا لازم نبوده که با هم صحبت کنیم؛ حتی شاید نامش را هم ندانیم آنچه اهمیت دارد شنبه درونی است حسی خود جوش که حتی بیش از پیش صحیح و شایسته احترام به نظر می‌رسد چراکه فرآیند طبیعی منطق را دور زده است شیدایی حول محور چند اصل اولیه متبلور می‌شود دمپایی لاانگشتی که سهل انگارانه از پایی آویزان است؛ نسخه ی جدید کاغذی رمان سیذارتا اثر هرمان هسه روی حوله ای کنار کرم ضد آفتاب؛ ابروهای مرتب؛ حواس پرتی در جواب دادن به پدر و مادر؛ و نحوه گذاشتن کف دستش زیر چانه‌اش زمانی که در بوفه عصرانه تکه‌هایی کوچک از دسر شکلاتی در دهانش می‌گذارد ربیع به پیروی از غریزه خود با در نظر گرفتن این جزئیات شخصیتی در ذهن شکل می‌دهد به پره های چوبی پنکه سقفی اتاقش که میچرخند نگاه می‌کند و در ذهنش داستان زندگی خود با آن دخترک را می نگارد دختر غمگین خواهد بود و سرد و گرم روزگار چشیده، ربیع را رازدار خود خواهد دانست و دورویی دیگران را به تمسخر خواهد گرفت گاهی برای حضور در مهمانی و جمعی دیگر دختران مدرسه مضطرب خواهد بود که البته نشانه شخصیت حساس و عمیق پوست او تنها بوده و تاکنون اسرار خود را با هیچ کس در میان نگذاشته است آنها دست در دست یکدیگر روی تختخواب دخترک بازی گوشانه می‌نشینند او نیز هرگز تصور نمی نمی‌کرده که چنین پیوندی بین دو نفر امکانپذیر باشد سپس یک روز صبح ربیع می بیند که دخترک بی خبر رفته و یک زوج هلندی با دو پسر کوچک شان به جای او سر میز نشسته اند مدیر هتل توضیح می‌دهد که او به همراه پدر و مادرش صبح زود هتل را ترک کرده تا با پرواز ایرفرانس راهی خانه شوند کل این ماجرا را می‌توان فراموش کرد آنها دیگر هیچ وقت یکدیگر را نخواهند دید ربیع به هیچ کس چیزی نخواهد گفت دستش هرگز به دخترک نخواهد رسید با این حال اگر داستان از اینجا آغاز می‌شود دلیلش این است که درک او از عشق سالها همانی خواهد بود که اولین بار در هتل کازا ال سور در تابستان شانزده سالگی اش شکل گرفته است اگرچه در طول سالیان آتی بسیاری از خصلت های ربیع تغییر خواهد کرد و پخته تر خواهد شد او همچنان به امکان پیدایش درک سریع قلبی و هم دلی متقابل بین دو نفر ایمان خواهد داشت و نیز به فرصت پایان بخشیدن به تنهایی به همین ترتیب ربیع تمایل ذاتی تلخ و شیرین به دیگر دلبران گم گشته تجربه خواهد کرد در اتوبوس، در راهرو های سوپرمارکت و در سالن های مطالعه کتابخانه ها. او مطمئنا در بیست سالگی حین تحصیل در منهتن راجع به زنی که در قطار سمت چپ او نشسته همان حس را خواهد داشت همچنین در بیست و پنج سالگی در شرکت معماری در برلین جایی که دوره کارآموزی می‌گذراند و در بیست و نه سالگی در پرواز بین پاریس و لندن بعد از گپ و گفتی کوتاه راجع به کانال انگلیس با زنی به نام کلوئه این حس بر آمده از فقدان بخشی از وجود خودش است که مدت هاست فراموش شده برای رومانتیک ها از نخستین نگاه تا شکل گیری برداشتی شکوه مند و سرنوشت ساز تنها چند قدم کوتاه فاصله است اینکه آن شخص پاسخی جامع برای پرسشهای بر زبان نیامده درباره زندگی است شاید به نظر برسد شدت احساسات اهمیتی ندارد یا حتی مضحک است اما این تکریم غریزه سیاره کوچکی در این جهان روابط نیست بلکه خورشیدی است که آرمانهای امروزی عشق حول آن میچرخند عقاید رومانتیک همواره وجود داشته‌اند اما تنها چند قرن است که چیزی فراتر از بیماری انگاشته می‌شوند تنها مدتی است که جستجو برای یافتن معشوق اجازه پیدا کرده در جایگاهی نزدیک به هدف زندگی قرار گیرد نوعی آرمانگرایی که در گذشته به سمت خدایان و معنویات رهنمون بود به سوی سوژه های انسانی تغییر جهت داده است و این جسم است به ظاهر سخاوتمندانه اما سرشار از پیامدهای ناخوشایند و بی دوام چرا که برای هیچ بشری آسان نیست در کل زندگی اش به این دلخوش باشد که در حضور نظاره‌گری خیالی در خیابان در شرکت و بر روی صندلی کناری در هواپیما کمالاتی از خود بروز داده است برای ربیع سالها طول خواهد کشید و چندین جستار در باب عشق نیاز خواهد بود تا به نتایجی متفاوت برسد تا متوجه شود که درست همان چیزی که روزی رومانتیک می انگاشت، اعم از شم درونی بیان ناپذیر، تمایلات آنی و اعتماد به معشوق، دقیقا مانعی است بر سر راه یادگیری چگونگی حفظ روابط او به این نتیجه می‌رسد که عشق زمانی دوام می‌آورد که شخص به جاه طلبی هایی افسون کننده اولیه آن توجه نکند و به این نتیجه می‌رسد که برای بهبود روابطش باید بر احساساتی که در وهله اول او را به سمت آن روابط سوق داده غلبه کند باید بیاموزد که عشق تنها شور و شوق نیست بلکه مهارت است