یاد دادن و یاد گرفتن. صفحه‌ی صد و پنج

ربیع شغلش را از دست نمی‌دهد. هرچند هنوز هم امنیت شغلی مناسبی ندارد. اکثر دوستان او و کرستن ازدواج می‌کنند و کم کم بچه‌دار می‌شوند و به تدریج روابط اجتماعی آنان بیشتر بر زوجهای دیگر متمرکز می‌شود. شش زوج یا بیشتر هستند که به صورت دوره‌ای با هم معاشرت میکنند و معمولا در تعطیلات آخر هفته برای عصرانه یا نهار با بچه‌هایشان در خانه‌ی همدیگر جمع می‌شوند. جمعشان صمیمی و گرم است. البته در لایه‌های زیرین با مقدار نسبتا زیادی فخرفروشی و چشم و هم چشمی، کنایه‌های رقابت‌جویانه راجع به مسائل اینچنینی در جمعشان فراوان است. شغل، تفریح در زمان تعطیلات، برنامه‌های بهسازی خانه و زمینه چینی برای مراحل مهم زندگی فرزندان اول. ربیع در قبال این رقابت و حساب و کتاب امتیازها موضعی بی اعتنا به خود می‌گیرد. او رو راست به کرستن اعتراف می‌کند که آنها در مقایسه با زوج‌های دیگر در بالاترین سطح نیستند، اما بعد سریع اضافه می‌کند که این موضوع اصلا اهمیتی ندارد. آنان باید از چیزی که دارند راضی باشند. آنها در روستایی کوچک زندگی نمی‌کنند که مردم پشت سرشان حرف مفت بزنند. پس می‌توانند هر طور دلشان بخواهد زندگی کنند. ساعت تقریبا یک صبح شنبه است و آنها در آشپزخانه مشغول تمیز کردن ظرفها هستند که کرستن می‌گوید موقع سرو دسر متوجه شده کلر و همسرش کریستوفر قرار است جایی را در یونان برای کل تابستان اجاره کنند. ویلایی با استخر خصوصی و باغی نسبتا خصوصی از درختان زیتون. کلر تمام مدت آنجا خواهد بود و کریستوفر رفت و آمد می‌کند. کرستن می‌گوید انگار که خارج از این جهان است ولی واقعا باید هزینه غیرقابل تصوری داشته باشد. عجیب است که یک جراح این روزها چقدر ممکن است درآمد داشته باشد. این اظهار نظر کرستن برای ربیع کنایه‌آمیز است. چرا همسرش به این مسائل اهمیت می‌دهد؟ چرا تفریح خودشان در کلبه‌ایی کوچک در جزایر غربی کافی به نظر نمی‌رسد؟ آنها با درآمدی که دارند چطور می‌توانند حتی مقداری از هزینه اجاره یک ویلا را تامین کنند؟ این اولین بار نیست که کرستن چنین موضوعی را به این شکل مطرح می‌کند. تقریبا یک هفته‌ی پیش هم درباره پالتوی جدیدی حرف می‌زد که با حسرت مجبور شد از آن صرف نظر کند. بعد هم تعریف و تمجید از آخر هفته در روم که جیمز، مایری را دعوت کرده بود. همین دیروز هم که بهت زده خبر داد دو تا از دوستان‌شان بچه‌هایشان را به مدرسه خصوصی می‌فرستند. ربیع دوست دارد کرستن دست از علاقه‌اش به این مسائل بردارد. او دوست دارد کرستن بدون اینکه جایگاهش را در سلسله مراتب بی‌معنایی در نظر بگیرد، به خودش افتخار کند و ثروت غیر مادی زندگی مشترک‌شان را قدر بداند. او می‌خواهد کرستن داشته‌هایش را مغتنم بشمارد نه اینکه غصه‌ی نداشته‌هایش را بخورد. اما چون خیلی از زمان خواب ربیع گذشته و این موضوعی فتنه انگیز است که بسیاری از ناراحتی‌های ربیع از آن می‌آید صحبتش کمتر از حدی که می‌خواست حاوی جزئیات و متقاعد کننده است. خب عزیزم ببخشید که من یه جراح ول خرج که ویلا داره نیستم. طعنه را در لحن خودش حس می‌کند. همان موقع می‌داند که این حرف چه عواقبی خواهد داشت. اما نمی‌تواند جلوی خودش را بگیرد. حیف تو که تو این محله خراب شده گیر من افتادی. کرستن با عصبانیت جواب می‌دهد حالا تو چرا این وقت شب به من گیر دادی؟ دیوونه! من فقط گفتم اونا دارن میرن تعطیلات اونوقت تو یهو نصفه شبی به من حمله میکنی؟ انگار منتظر بودی منو گیر بندازی. یادمه یه زمانی از هر حرفی که میزدم مدام خرده نمیگرفتی. الانم خرده نمی گیرم. فقط نگرانتم. نفس مفهوم تلاش برای یاد دادن چیزی به معشوق رئیس مابانه، ناشایست و اشتباه محض به نظر می‌رسد. اگر حقیقتا عاشق کسی باشیم به هیچ وجه از او نمی خواهیم که تغییر کند. عقیده رمانتیسم راجع به این قضیه شفاف است. در عشق حقیقی باید تمام وجود شریک خود را پذیرفت. همین پای بندی اولیه به مهربانی است که ماه‌های اول عاشقی را بسیار تاثر برانگیز می‌سازد.
 در رابطه جدید آسیب پذیری های ما با بلند نظری مواجه می‌شود. کمرویی، شرم و دستپاچگی مثل دوران کودکی مان ما را عزیز می‌کند. به جای اینکه موجب کنایه و گلایه شود. ویژگیهای پیچیده تر ما تنها از طریق صافی هم دردی تعبیر می‌شود. از این لحظات اعتقادی زیبا اما چالش انگیز و حتی بی محابا با شکل می‌گیرد. اینکه عشق واقعی همیشه باید به این معنی باشد که بر تمام وجودمان صحه گذاشته شود. ازدواج فرصتی به ربیع و کرستن می‌دهد تا جزئیات شخصیت یکدیگر را به خوبی بررسی کنند. تاکنون در بزرگسالیشان هیچ کس چنین فرصتی نداشته تا این چنین از نزدیک رفتار آنان را بسنجد. آن هم تحت تاثیر بسیاری شرایط متغیر و سخت. آخر شب یا گیج و منگ سر صبح. مضطرب و محزون بخاطر کار. معیوب و ناراحت از دوستان. حین عصبانیت شدید بخاطر گم شدن وسایل خانه. تا آنجا که میدانیم آنها به استعداد نهانی طرف مقابل غبطه میخورند. آنان در مواقعی جای خالی خصلتهای مهمی را احساس می‌کنند. ویژگیهایی که به عقیده آنان ممکن بود در صورت توجه بالیده شوند. آنان بیش از هرکس دیگری برخی خصوصیات نادرست و نحوه تغییر آنها را می‌دانند. برنامه‌ای برای اصلاح در رابطه ی آنان دیده می‌شود که مخفیانه است. اما دو طرفه. از ظواهر امر پیدا نیست اما ربیع بعد از مهمانی شام صادقانه در تلاش است در شخصیت همسری که دوستش دارد تحولی ایجاد کند ولی روشی که انتخاب کرده خاص است. اینکه کرستن را مال پرست بنامد. سرش داد بزند و بعدا دو در را به هم بکوبد. ربیع به شدت سر کرستن که حالا کنار روشویی ایستاده و دندانهایش را مسواک می‌زند فریاد می‌کشد. انگار تنها چیزی که برات مهمه اینه که دوستامون چقدر در میارن و ما چقدر کم داریم. هرکی حرفاتو بشنوه فکر میکنه تو کپر زندگی میکنی و با پوست حیوون خودتو میپوشونی. دیگه نمیخوام آنقدر راجع به پول اشتیاق نشون بدی. تو به طرز دیوونه کننده ای مال پرست شدی. ربیع درسش را با چنین حالت جنون آمیزی می‌دهد. درها را هم بسیار محکم به هم می‌زند. نه به این خاطر که هیولاست. گرچه اگر شاهدی بی طرف حضور داشت عجیب نبود که به همین نتیجه برسد. بلکه به این دلیل که هم ترسیده و هم احساس بی کفایتی می‌کند. ترسیده چون ظاهرا همسر و بهترین دوستش در دنیا نمی‌تواند این موضوع مهم راجع به پول و ربطش به احساس خوشبختی را درک کند و احساس بی کفایتی می‌کند چون نمی‌تواند چیزی را که کرستن اکنون ظاهرا به شدت می‌خواهد آنطور که باید و شاید فراهم کند. این را از صمیم قلب باور دارد. او شدیدا نیاز دارد همسرش از زاویه دید او به قضایا نگاه کند و در عین حال عملا تمام توانایی خود برای کمک به همسرش در این راستا را از دست داده است. میدانیم که یاد دادن چیزی به دانش آموزان تنها وقتی موثر است که در نهایت توجه و صبر انجام شود. هیچگاه نباید صدایمان را بلند کنیم. باید درایت ویژه‌ای بکار ببریم. باید برای جا افتادن هر درس زمان زیادی صرف کنیم و اطمینان حاصل کنیم که برای هر نشانه ی منفی که استادانه در گفتگو تعبیه شده حداقل ده مورد تعریف و تمجید داشته باشیم. از همه مهمتر باید خونسرد باشیم و بی اعتنایی نسبت به مثمر ثمر بودن یا نبودن درسی که معلم میدهد بهترین تضمین است برای حفظ خونسردی او. معلم متین مسلما دلش می‌خواهد همه چیز خوب پیش برود اما اگر دانش آموز کله شقی مثلا در مثلثات رفوزه شد. اصولا مشکل خود دانش آموز است خشم ها کنترل می‌شود زیرا دانش آموزان نفوذ چندانی بر زندگی معلمان خود ندارند. آنان بر صداقت معلم خود نظارت نمی‌کنند و عامل اصلی ایجاد احساس رضایت در آنها نیستند توانایی بیش از حد توجه نکردن، بعد بسیار مهم آموزش موفق و توام با خونسردی است. اما خونسردی دقیقا همان چیزی است که در کلاس عشق غایب است. چیزهای زیادی ممکن است به راحتی به خطر بیافتند. دانش آموز فقط یک تکلیف موقتی نیست بلکه مسئولیتی است مادام العمر. شکست زندگی را ویران خواهد کرد. تعجبی ندارد که مستعدیم کنترل خود را از دست بدهیم و سخنرانی عجولانه و بی مورد تحویل طرف مقابل بدهیم که تلویحا به معنای ایمان نداشتن به درستی یا حتی ارزشمندی عمل اندرز دادن است و همچنین جای تعجب نیست اگر دقیقا به نقطه مقابل آنچه می‌خواسته ایم برسیم. چراکه تحقیر، عصبانیت و تهدید روزافزون به ندرت پیشرفت کسی را تسریع می‌کند. وقتی عزت نفس مان یک پله پایین برده شود غرورمان جریحه دار شود و ضمیرمان پیاپی دست خوش اهانت های کنایه آمیز شود قطعا تعداد معدودی از ما راجع به شخصیت مان منطقی تر میشویم یا خردمندانه تر رفتار می‌کنیم. در مواجهه با اظهار نظرهایی که بجای اینکه تلاش‌هایی دلسوزانه برای توجه به ابعاد دردسر ساز شخصیت ما باشند حمله هایی بی ارزش و بی معنا به ذات ما بنظر میرسند کاملا حالت تدافعی به خود می‌گیریم و حساس و زود رنج می‌شویم"