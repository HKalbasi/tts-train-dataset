"صفحه ی چهل و نه ادامه درخواست ازدواج او از کرستن درخواست ازدواج می‌کند چون کار بسیار خطرناکی به نظر می‌رسد اگر این ازدواج با شکست مواجه شود زندگی هر دوی آنها تباه می‌شود ربیع تصدیق می‌کند آنهایی که می‌گویند امروزه دیگر نیازی به ازدواج کردن نیست و مطمئن تر است که فقط با هم زندگی کنیم عملا درست می‌گویند اما آنها از جذابیت عاطفی این خطر بی خبرند از قرار دادن خود و معشوق خود در تجربه‌ای که تنها کمی پیچ و خم در مسیر ممکن است به تباهی هر دو منجر شود ربیع برای اثبات سرسپردگی‌اش حاضر است با تمام وجود در راه عشق تباه شود اینکه عملا نیازی نیست ازدواج کنیم ضرورت ازدواج را از نظر عاطفی بیشتر نشان می‌دهد مزدوج بودن شاید با احتیاط محافظه کاری و ترس همراه باشد اما ازدواج کردن تماما متفاوت است هر چه بیپروا تر درخواست ازدواج جذابتر و رومانتیک تر ازدواج از نظر ربیع نقطه اوج مسیری تهور آمیز بسوی صمیمیت مطلق است درخواست ازدواج دارای تمام جذابیتیست که پریدن از پرتگاهی مرتفع با چشمان بسته دارد به این امید و با این اطمینان که دیگری آن پایین باشد و ما را بگیرد او درخواست ازدواج می‌دهد چون می‌خواهد آنچه بین او و کرستن است حفظ شود تسبیط شود او امیدوار است با ازدواج این حس شوریدگی جاودانه شود خاطره ای وجود دارد که او برای یادآوری آن حال و هوای فراموش نشدنی بارها و بارها آن را مرور خواهد کرد آنها در باشگاه شبانه ای در خیابان جورج هستند شنبه شب است روی پیست رقصند غرق در نورهای رقصان ارغوانی و زرد آهنگ هیپ‌هاپ و همخوانی شور انگیز شعار‌های ورزشگاهی که یکی در میان پخش می‌شوند کرستن کفش ورزشی پوشیده با شرت مخملی مشکی و تاپ توری مشکی ربیع می‌خواهد عرق روی شقیقه‌های او را پاک کند و او را در آغوش خود بچرخاند موسیقی و همدلی رقصنده‌ها نویدبخش پایان همیشگی رنج و جدایی است از آنجا خارج می‌شوند و به تراسی می‌روند که فقط با نور تعدادی شمع بزرگ واقع در اطراف نرده‌ها روشن شده است شب آرامی است و کائنات گرد آنها آمدند کرستن به کهکشان آندرومدا اشاره می‌کند هواپیمایی بر فراز کاخ ادینبرو متمایل می‌شود بعد صاف می‌شود تا در فرودگاه فرود بیاید در آن لحظه ربیع احساس می‌کند که بدون تردید این همان زنی است که میخواهد پا به پایش پیر شود البته چند جنبه از این موقعیت را نمی‌تواند با ازدواج حفظ یا تسبیط کند آرامش این شب عظیم و پرستاره لذت جویی وافر این باشگاه پرشور نداشتن مسئولیت یکشنبه تن پروری که پیش رو است که تا ظهر میخوابند سرحالی کرستن و رضایت خاطر ربیع او تنها با یک احساس ازدواج نمی‌کند که بخواهد تا ابد حفظش کند بلکه با یک شخص ازدواج می‌کند که در کمال خوش شانسی توانسته احساسش را با او در شرایطی بسیار خاص ویژه و ناپایدار شریک شود درخواست ازدواج در یک سطح به آنچه ربیع دنبالش میدود مربوط می‌شود و البته در سطحی دیگر و شاید به همان اندازه به آنچه از آن میگریزد چند ماه قبل از ملاقاتش با کرستن با زوجی شام خورد که دوستان قدیمی‌اش از دوران دانشگاه سالامانکا بودند سر شام سرحال و شاداب بودند و راجع به اخبار گپ میزدند وقتی هر سه نفر شان از رستوران خیابان ویکتوریا بیرون آمدند مارتا یقه کت شتری رنگ ژوان را رو به پایین صاف کرد و شال گردن سرخ رنگش را برایش دور گردنش پیچید این رفتار چنان توام با توجه صادقانه و مهر آمیز بود که به طبع آن ربیع ناگهان انگار که مشتی در شکمش فرو رفته باشد احساس کرد چقدر تنهای تنها است در دنیایی که وجود و سرنوشتش برای اهالی آن علی السویه است آن زمان بود که متوجه شد زندگی در تنهایی توجیه ناپذیر است دیگر برایش بس بود آنهمه پیاده روی تا خانه بعد از مهمانیهای بی هدف خسته شده بود از یکشنبه‌هایی که بدون اینکه حتی یک کلمه با شخصی حرف بزند گذرانده بود از تعطیلاتی که با راه افتادن دنبال زوج‌های مستأصلی گذرانده بود که فرزندانشان توان گفتگو برایشان باقی نگذاشت بودند از دانستن این که او هیچ جایگاه مهمی در قلب هیچکس نداشت او از صمیم قلب عاشق کرستن است و به همان اندازه از تنها بودن متنفر تا حد شرم آوری جذابیت ازدواج خلاصه میشود در ناخوشایند بودن تنهایی لزوما تقصیر شخص ما نیست ظاهرا کل جامعه مصمم است تجرد را تا حد ممکن رنج آور و یاس آور جلوه دهد به محض اینکه دوران بی قید و بندی مدرسه و دانشگاه تمام می‌شود پیدا کردن همدم و صمیمیت به طرز دلسرد کننده ای سخت می‌شود زندگی اجتماعی ظالمانه هول محور زوج‌ها میچرخد دیگر کسی نمی ماند که به او زنگ بزنیم یا با هم بیرون برویم پس چندان تعجبی ندارد که اگر کسی را بیابیم که اندکی معقول باشد دو دستی به او بچسبیم در زمانهای قدیم وقتی انسان‌ها در عالم نظر فقط بعد از ازدواج میتوانستند هم آغوشی کنند شاهدان خردمند میدانستند که ممکن است کسی به دلایل غلط وسوسه شود ازدواج کند و اعتقاد داشتند که تابو‌های موجود راجع به هم آغوشی قبل از ازدواج باید از بین برود تا جوانان با آرامش بیشتر و فارغ از هوا و هوس تصمیم بگیرند اما اگر آن مانع خاص از سر راه تصمیم گیری درست کنار رفته باشد به نظر می‌رسد عطش دیگری جایگزین آن شده است تأثیر تمنای داشتن همدم ضعیف تر یا نامعتبر تر از انگیزه‌های سابق جنسی نیست گذراندن پنجاه و دو آخر هفته تمام در تنهایی ممکن است مصلحت اندیشی فرد را به کلی نابود کند تنهایی می‌تواند موجب شتابی دردسر ساز بسوی همسری محتمل و سرکوب هر گونه شک و تردید راجع به او شود موفقیت هر رابطه‌ای را نباید فقط از روی میزان شاد بودن یک زوج از باهم بودن تعیین کرد بلکه باید دید هر کدام چه قدر ممکن است از اینکه کلا با کسی رابطه نداشته باشد نگران شود او با اعتماد به نفس و اطمینان درخواست ازدواج را مطرح می‌کند چون خودش را انسان صاف و ساده ای در زندگی می‌داند این نیز یکی دیگر از پیامدهای فریبنده ضمنی ناشی از تنهایی طولانی مدت است در تجرد معمولا شخص به اشتباه تصویری بهنجار از خود در ذهن میپروراند تمایل ربیع به مرتب کردن وسواس گونه اطرافش در مواقعی که از درون آشفته است عادت پناه بردن به کار برای از بین بردن اضطراب درماندگی او در به زبان آوردن ذهنیاتش در مواقع نگرانی عصبانیتش از پیدا نکردن تی شرت محبوبش تمام این رفتارهای غیر عادی کاملا پنهان می‌مانند البته تا زمانی که کس دیگری اطرافش نیست تا او را ببیند چه برسد به اینکه جنجال به پا کند از او بخواهد بیاید و شامش را بخورد راجع به عادت تمیز کردن کنترل تلویزیون از او ایراد بگیرد یا از او بخواهد توضیح دهد که چه چیزی آزرده‌اش کرده است بدون حضور شاهد می‌تواند با این خوش خیالی سر کند که اگر طرفش شخص مناسبی باشد خودش مشکل خاصی نخواهد داشت چند قرن بعد این تفکر که سنمان ایجاب می‌کند ازدواج کنیم به نظر عجیب خواهد آمد اگر کلا به دور از تمدن به حساب نیاید تا آن زمان سوال استاندارد کاملا بی طرفانه ای که هرکسی باید پاسخی مدارا گرانه رئوفانه و غیر تدافعی برایش داشته باشد و حتی برای اولین ملاقات هم مناسب است صرفا این سوال خواهد بود شما چطور عصبانی می‌شوید کرستن به ربیع می‌گوید که در نوجوانی شاد نبوده نمی‌توانسته با دیگران ارتباط برقرار کند و به مرحله ای رسیده که به خودش آسیب میرسانده او می‌گوید آنقدر دستش را می‌خارانده تا خون بیاید و این کار تنها آرام بخشی بوده که می‌توانسته بیابد این اقرار او برای ربیع تکان دهنده است اما قضیه از این فراتر است ربیع قطعا به خاطر مشکلات کرستن است که به سمتش کشیده شده او کرستن را گزینه خوبی برای ازدواج می‌داند زیرا به افرادی که همیشه زندگی بر وفق مراد نشان بوده سوء ظن دارد او در جمع افراد شاد و پر شور منزوی می‌شود و احساس قدرت می‌کند از آدمهای بی غم شدیدا بیزار است در گذشته خانم‌هایی را که ملاقات می‌کرده کسل کننده توصیف می‌کرده درصورتی که احتمالا هر کس دیگری آنها را با بلند نظری بیشتر میدیده به درستی سالم می دانسته ربیع با در نظر گرفتن تروما به عنوان راه اصلی رشد کردن و عمیق شدن می‌خواهد برای اندوه خودش در شخصیت شریک زندگی‌اش نیز بازتابی پیدا کند توضیح پا ورقی تروما روان گزیدگی آسیب روانی ادامه متن بنابراین اصلا برای او مهم نیست که کرستن گاهی در خودش فرو می‌رود و سخت می‌توان به افکارش پی برد یا اینکه معمولا بعد از مشاجره شدیدا منزوی می‌شود و حالت تدافعی به خود می‌گیرد او در خیال خودش سراسیمه می‌خواهد به کرستن کمک کند بدون اینکه بداند کمک کردن ممکن است برای آنهایی که کمتر نیازمند آن هستند هدیه‌ای آزاردهنده باشد او آسیب‌های کرستن را به بدیهی ترین و شاعرانه ترین شکل ممکن تعبیر می‌کند به عنوان فرصتی برای او تا نقش مفیدی ایفا کند ما معتقدیم در عشق به دنبال شادی هستیم اما آنچه حقیقتا در پی‌أش هستیم آشنایی است به دنبال این هستیم که در روابط بزرگسالی مان همان احساساتی را بازسازی کنیم که در کودکی خوب میشناختیم و اغلب تنها به مهربانی و توجه محدود نمیشدند عشقی که اکثر ما در آینده ای نزدیک تجربه می‌کردیم همراه بود با دیگر نیروهای مخرب تر احساس تمایل به کمک کردن به فرد بزرگسال که خارج از کنترل بوده احساس محروم بودن از محبت والدین یا ترس از عصبانیت آنها یا احساس نا امنی برای بیان خواسته‌های پیچیده تر مان آن زمان منطقی بود که به عنوان افراد بالغ برخی گزینه‌های خاص را نپذیریم نه این خاطر که افراد نامناسبی بودند بلکه به این دلیل که کمی زیادی خوب بودند از این لحاظ که شدیدا متعادل عاقل فهمیده و معتمد به نظر میرسیدند و نزد ما این چنین خوب بودن عجیب است و دور از استحقاق ما ما به دنبال افراد هیجان انگیز دیگری می‌کردیم نه با این باور که زندگی با آنها موزون تر خواهد بود بلکه از روی حسی نا خودآگاه که می‌گوید مطمئنا شکل ناکامی‌های آن زندگی آشنا خواهد بود ربیع از کرستن می‌خواهد با او ازدواج کند تا از دست افکار ویرانگر ی که راجع به روابطش در سر میپروراند و مدتها است روح و روان او را در تسلط خود گرفته خلاص شود او از این هفده سالی که می‌شود از آن فیلم ساخت و از هیجاناتی که به جایی نرسیدند خسته شده حالا سی و دو سالش است و تاب چالش‌های دیگر را ندارد اینکه ربیع عشق عمیق به کرستن احساس می‌کند و در عین حال آرزو می‌کند ازدواج بالاخره به سلطه اغلب دردناک عشق بر زندگی او پایان دهد نه نشان از بدگمانی او دارد و نه سنگدلی راجع به کرستن چون ما اغلب به ذهن ربیع سفر می‌کنیم همین بس که نباید میل به شخصی را که اغلب با اندوه راجع به چیزهای بسیاری بجز کرستن تردید کرده دست کم گرفت همچنین درخواست ازدواج از سوی شخصی بسیار مهربان و جذاب که ظاهرا مسرانه و به صراحت معتقد است کرستن برای مناسب او است آنها در یک صبح بارانی ماه نوامبر در اتاقی گلبهی رنگ واقع در دفتر خانه ای در اینورنس در حضور مادر کرستن پدر و نا مادری ربیع و هشت نفر از دوستانشان به وسیله شخصی صاحب منسب به عقد هم درآمدند مجموعه ای از تعهدات تعیین شده از سوی دولت اسکاتلند را بلند خواندند و متعهد شدند که به یکدیگر عشق بورزند و از هم مراقبت کنند صبور باشند و به هم مهربانی کنند به هم اطمینان کنند و یکدیگر را ببخشند بهترین دوستان هم باشند و تا زمان مرگ همدم و همراه وفادار یکدیگر بمانند دولت از آنجایی که مایل نبوده همه چیز را دیکته کند یا شاید هم نمیدانسته چطور این کار را انجام دهد نظر دیگری نمی‌دهد راجع به اینکه چطور به تعهدات شان عینیت ببخشند البته اطلاعاتی درباره تخفیف مالیاتی برای آنهایی که اولین خانه شان را عایق کنند به زوج‌ها ارائه میشود بعد از مراسم شرکت کنندگان در مراسم ازدواج برای صرف ناهار به رستورانی در همان نزدیکی راهنمایی می‌شوند و دیر وقت همان شب تازه عروس و تازه داماد در هتل کوچکی نزدیک بلوار سن ژرمن در پاریس آرام می‌گیرند"
