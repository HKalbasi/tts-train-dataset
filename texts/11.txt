قهر‌ها و دلخوری‌ها
صفحه ی شصت و نه
تا مدت زیادی حضور هرکس دیگری در زندگیشان از نظر آنها غیر ضروری است. هیچکدام از دوستان شان را که قبل از آشنایی با هم، سالها بهشان وابسته بوده‌اند نمی خواهند ببینند. اما کم کم احساس گناه و کنجکاوی مجدد بر آن‌ها چیره می‌شود. این عملا بیشتر به معنای دیدن دوستان کرستن است چون دوستان ربیع در سراسر دنیا پراکندند. گروه دوستان دوران دانشگاه ابردین کرستن جمعه‌ها در کافه بو دور هم جمع می‌شوند. از خانه‌ی آن‌ها کافه تقریبا آن طرف شهر است ولی انواع متنوع ویسکی و آبجو دست ساز سرو می‌کند، گرچه شبی که کرستن ربیع را متقاعد می‌کند به آنجا بروند، ربیع به آب گازدار قناعت می‌کند. او مجبور می‌شود که پنج بار توضیح دهد مشخصا بخاطر مذهبش نیست، درواقع دل و دماغ نوشیدنی خوردن ندارد.

کاترین با لحنی که نشانی از تمسخر دارد می‌گوید «زن و شوهر! عجب!» او مخالف ازدواج است و به کسانی که جهت گیری او را تایید کنند به بهترین شکل واکنش نشان می‌دهد. البته عبارت زن و شوهر برای خود ربیع و کرستن هم هنوز کمی غریبه است. آنها نیز اغلب این عناوین را با طعنه بیان می‌کنند تا سنگینی و ناهمخوانی آن را کاهش دهند، چراکه اصلا بین خودشان و آن دسته از افرادی که این عناوین بهشان نسبت داده می‌شود شباهتی احساس نمی‌کنند. افرادی که شخصیت‌های مسن تر و جاافتاده تر از خودشان را به ذهن متبادر می‌کنند، با وضعیتی فلاکت بار تر از تصوری که ربیع و کرستن از وضعیت خودشان دارند. کرستن دوست دارد وقتی وارد خانه می‌شود، بلند بگوید: «خانم خان اومد» و بدین صورت با مفهومی که همچنان برای هر دوی آنها بسیار باور ناپذیر است بازی می‌کند.

موری ریشو و زمخت که در صنعت نفت کار می‌کند و زمانی در دانشگاه هوا خواه کرستن بوده، می‌پرسد: «خب، ربیع کجا کار میکنی؟» ربیع می‌گوید «تو یه شرکت طراحی شهری» و در برابر موری کاملا احساس دختر بودن به او دست میدهد. گاهی جلوی مردهای قرص و محکم تر از خودش چنین حسی پیدا می‌کند. «کارمون منطقه بندی مکانی و طراحی فضاهای شهریه» موری می‌گوید: «یه لحظه صبر کن ببینم مرد، گیجم کردی.» کرستن توضیح می‌دهد «معماره. معماری خونه و دفتر کار هم انجام داده. و امیدواریم وقتی اقتصاد دوباره رونق بگیره کارهای بیشتری انجام بده.»
«که اینطور پس تو تموم شدن رکورد اقتصادی تو همین نقاط تاریک قلمرو پادشاهی میشینیم تا وقتی که به روشنایی برگردیم و هرم بزرگ جیزه‌ی بعدی ساخته بشه؟»
موری از حرف بی مزه خودش قهقه ی نسبتا بلندی سر می‌دهد اما چیزی که ربیع را ناراحت می‌کند این نیست، بلکه ملحق شدن کرستن به اوست. باقیمانده آبجوی خود را در دستش گرفته و سرش را به سمت رفیق قدیمی دانشگاهیاش خم کرده و با او از ته دل می‌خندد، انگار که حرف واقعا بامزه ای شنیده باشد.

ربیع در مسیر بازگشت به خانه ساکت است وقتی هم کرستن از او می‌پرسد که چه شده می‌گوید خسته است و آن هیچی معروف را تحویل می‌دهد وقتی وارد خانه میشوند که هنوز بوی رنگ می‌دهد یک راست به اتاق می‌رود که به خلوت کردن با خود و مطالعه اختصاص یافته و کاناپه تختخواب شو نیز دارد و در را محکم پشت سرش به هم می‌زند.
کرستن با صدایی بلند که ربیع بشنود می‌گوید: «ای بابا! لااقل بهم بگو چی شده.» و ربیع جواب می دهد: «برو گمشو. تنهام بزار.» که گاهی نشان دهنده ترس است.
کرستن برای خودش کمی چایی دم می‌کند، بعد به اتاق خواب می‌رود بیش خودش مصرانه ادعا می‌کند که واقعا نمیداند این تازه داماد (که واقعا در کافه قیافه‌اش عجیب و غریب شده بود) ممکن است از چه چیزی انقدر ناراحت شده باشد. البته این ادعا چندان هم صادقانه نیست.

در عمق هر دلخوری، مخلوطی درهم و برهم از عصبانیت شدید و میلی به همان شدت برای حرف نزدن راجع به دلیل عصبانیت وجود دارد. کسی که قهر میکند هم سخت نیازمند درک شدن از سوی شخص دیگر است و هم کاملا مصر است که هیچ کاری در راستای وقوع این درک انجام ندهد. خودِ نیاز به توضیح دادن، هسته این دلخوری را شکل می‌دهد: اگر طرف مقابل توضیحی بخواهد مسلما لیاقت توضیح شنیدن ندارد. باید اضافه کنیم که این مزیتیست که دیگری با ما قهر کند. یعنی طرف مقابل آن قدری به ما احترام می‌گذارد و قبول مان دارد که فکر می‌کند ما باید ناراحتی ناگفته وی را درک کنیم. این یکی از موهبت‌های عجیب و غریب عشق است.

بالاخره کرستن از روی تخت بلند میشود و می‌رود در خلوتگاه ربیع را می‌زند. مادرش همیشه به او گفته که نباید با دلخوری خوابید. هنوز هم با خودش می‌گوید که نمیفهمد چه اتفاقی افتاده است. «عزیزم تو داری جوری رفتار میکنی که انگار دو سالته. من کنارتم. یادت رفته؟ حداقل توضیح بده چی شده.»

و داخل آن اتاق باریک که پر است از کتاب‌های مربوط به معماری، کودک نوپای بزرگ‌تر از اندازه معمول روی کاناپه تختخواب شو غلتی می‌زند و به هیچ چیز فکر نمی‌کند جز اینکه کوتاه نمی آید و خیلی بی ربط به این فکر می‌کند که چه قدر واژه‌های درج شده با زرورق نقره‌ای روی عطف کتابی در قفسه مجاور عجیب و غریب است: می‌سازند روح
توضیح پاورقی معمار آلمانی امریکایی هزار و هشتصد و هشتاد و شش الهام هزار و نهصد و شصت و نه ادامه متن
بودن در چنین وضعیتی برای ربیع غیر معمول است. او همیشه در روابط قبلیش سخت میکوشید تا آن کسی باشد که بیخیال تر است. اما روحیه خوب کرستن و سر سخت بودنش ربیع را مجبور به پذیرش نقش مخالف کرده است. اکنون نوبت ربیع است که آشفته و بی خواب دراز بکشد. چرا همه دوستان کرستن از ربیع متنفر بودند؟ او چه چیزی در آنها می‌بیند؟ چرا پیش ربیع نیامد تا به او کمک کند و از او دفاع کند؟
قهر کردن ادای احترامی است به انگاره‌ای زیبا و خطرناک که می‌توان ریشه‌اش را در بدو خردسالی جستجو کرد. وعده درک شدن بی هیچ کلامی. در رحم مادر، هرگز نیازی به توضیح دادن نداشتیم. همه نیازهای مان برآورده میشد. اسباب راحتی مان به درستی فراهم می‌شد. قسمتی از این رخداد دل چسب در سالهای نخستین هم ادامه داشت. نیازی نبود خواسته‌هامان را به زبان بیاوریم: افراد بزرگ و مهربان خواسته‌هایمان را حدس میزدند. آنها از ورای اشکها و کلام نامفهوم و درهم و برهم ما دلیل ناراحتی مان را که نمیتوانستیم آنرا به زبان بیاوریمش، پیدا می‌کردند.
ممکن است به همین دلیل باشد که در روابط، حتی سخنورترین افراد وقتی شریک زندگی شان نتواند به درستی منظورشان را درک کند، از روی غریزه ترجیح می‌دهند همه چیز را توضیح ندهند. تنها ذهن خوانی صحیح و بی کلام نشانهای درستی است از این که می‌توانیم به شریک زندگی مان اطمینان کنیم؛ تنها وقتی که مجبور نیستیم توضیح بدهیم، می‌توانیم مطمئن باشیم که حقیقتا درک شده‌ایم.

ربیع وقتی طاقتش تمام می‌شود پاورچین پاورچین به اتاق خواب می‌رود و کنار کرستن روی تخت می‌نشیند. می‌خواهد بیدارش کند اما وقتی میبیند با آن چهره مهربان و فهمیده‌اش آرام خوابیده، نظرش عوض می‌شود. دهان کرستن کمی باز است و ربیع می‌تواند صدای ضعیف تنفسش را بشنود؛ موهای نازک روی دستش در نوری که از خیابان می‌آید، دیده می‌شود.
صبح روز بعد هوا کمی خنک ولی آفتابی است. کرستن قبل از ربیع بیدار می‌شود و دو تخم مرغ عسلی آماده می‌کند، برای هر نفر یکی. با یک سبد پر از تکه‌های کوچک نان که مرتب بریده شده‌اند. از پنجره به درخت بید داخل باغ نگاه می‌کند و برای چیزهای کم اهمیت و همیشگی روزمره در دلش احساس رضایت خاطر می‌کند. وقتی ربیع ژولیده و سربه زیر وارد آشپزخانه می‌شود در سکوت مشغول خوردن صبحانه می‌شوند و بعد با زدن لبخندی به هم صبحانه شان را تمام می‌کنند. موقع ناهار ربیع ایمیلی به کرستن میفرستد: «یکم دیوونه‌ام، منو ببخش» کرستن با وجود اینکه منتظر ورود به جلسه شوراست، سریع جواب می‌دهد: «اگه اینطوری نبودی زندگی خیلی کسل کننده می‌شد و غم انگیز» دلخوری دوباره مطرح نمی‌شود.

وقتی کسی که دلخور است ما را هدف خشم خود قرار می‌دهد خوشبختانه همچنان می‌توانیم به بهترین شکل ممکن بخندیم. این تضاد رقت انگیز قابل تشخیص است. کسی که دلخور است شاید یک مترو هشتاد سانتی متر قد داشته باشد و شغلی مربوط به انسانهای بالغ داشته باشد اما پیام حقیقی به شکل ترحم انگیزی پس رونده است: «من در اعماق وجودم هنوز نوزاد هستم، و اکنون نیاز دارم که تو پدر و مادرم باشی. به تو نیاز دارم که دلیل ناخوشیم را به درستی حدس بزنی. همانطور که وقتی بچه بودم، همان زمان که جوانه‌های عشق در من روییده شد، اطرافیانم نیازهایم را حدس میزدند.

اگر بتوانیم کج خلقی‌های معشوق دلخور خود را همچون یک نوزاد در نظر بگیریم، بهترین لطف را در حق وی کرده‌ایم. ما بسیار به این اندیشه واقفیم که وقتی کم سن و سال تر در نظر گرفته می‌شویم در درواقع مورد حمایت قرار می‌گیریم، اما فراموش می‌کنیم که این گاهی بهترین موهبت برای فردی است که می‌تواند از ورای بزرگ سالی ما سرک بکشد تا با کودک درونمان که ناامید، خشمگین و بی زبان است رابطه برقرار کند و او را ببخشد.

