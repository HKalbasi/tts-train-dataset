صفحه ی صد و هشتاد و چهار ادامه مخالف
بن مگوایر. این اسم زنگی را به صدا در می‌آورد. کرستن قبلا هم اسم او را به زبان آورده. او یکبار بعدازظهر به داندی رفت کی بود؟ گفته بود چیزی مثل گرد همایی شورا بود. این مگوایر چطور جرات کرده همسر او را به ناهار دعوت کند؟ کلا عقلش را از دست داده؟ و حتی بدون اینکه از ربیع اجازه بگیرد که مسلما او هرگز چنین اجازه‌ی نمی‌داد.

ربیع ناگهان بازجویی را شروع می‌کند: کرستن تو با بن مگوایر کاری کردی؟ یا از اون طرف اون تاحالا اشاره کرده که دوست داره یه جورایی کاری کنه؟ یا بهتر بگم با تو کاری کنه؟ با من با این لحن رسمی و بی طرف و وکیل گونه حرف نزن ربیع. به نظرت اگه چیزی برای پنهان کردن داشتم اینطوری باهات حرف می‌زدم؟ من از اون آدمای خودشیفته نیستم که فقط به این خاطر که به نظر یکی جذاب اومدم سریع خودم را گم کنم ولی اگر هم کسی واقعا فکر کنه من تا حدی معرکه ام و اگه متوجه بشه که موها مو کوتاه کردم یا از لباسی که پوشیدم تعریف کنه به نظرم کار بدی نکرده. تعجب آوره ولی من دیگه باکره نیستم این روزها کمتر زنی هم سن و سال من پیدا می‌کنی که باکره باشه حتی شاید وقتش رسیده باشه این حقیقت را بپذیری که مادرت هم اون زن مقدسی که تو تصوراتت داری نبوده به نظرت تو سفرهایی که دور دنیا داشته شباش را چطور می‌گذرونده؟ تو اتاق هتل نشسته و انجیل می‌خونده؟ در هرحال امیدوارم اوقات فوق‌العادهای را گذرانده باشه و خاطرخواهاش از ته دل عاشقش بوده باشن و خوشحالم که اون قدری نجابت داشته که تو رو درگیر این مسائل نکرده. روحش شاد، ولی ناخواسته تصویر تحریف شده‌ای از زنها تو ذهن تو به وجود آورده. آره در حقیقت زنها نیازهای خودشون رو دارن و بعضی وقتا حتی اگر متاهل باشند و شوهرشون رو هم دوست داشته باشن و مادر خوبی هم باشن دوست دارن یه آدم جدید بهشون توجه کنه و شدیدا بهشون علاقه نشون بده و این اصلا به این معنی نیست که نگرانی‌های روزانه شون رو کنار بگذارن و به این فکر نکنن که چه نوع ساندویچ سالمی برای بچه هاشون درست کنن و برای ناهار تو کیف مدرسه شون بزارن. بعضی وقتا فکر می‌کنی تو اینجا تنها کسی هستی که زندگی شخصی و درونی داره ولی تمام احساسات ظریف تو در نهایت خیلی طبیعی جلوه میکنن و هیچکس هم متوجه نمیشه ازدواج یعنی همین و این چیزیه که هر دوی ما با چشم باز بهش تعهد کردیم. تا ابد. من می‌خوام به تو وفادار باشم تا جایی که بتونم و امیدوارم که تو هم بهم وفادار باشی.

کرستن بعد از گفتن این حرفها ساکت می‌شود. روی پیشخوان کنارش یک بسته بزرگ آرد است که از گنجه آشپزخانه آورده و آنجا گذاشته تا روز بعد با بچه‌ها کیک درست کند چند لحظه ای به بسته آرد خیره می‌شود.

و راجع به شکایت از اینکه من هیچ وقت کارای احمقانه نمی‌کنم... قبل از اینکه ربیع بتواند چیزی بگوید بسته آرد پرت شده به آن طرف اتاق و چنان محکم به دیوار خورده که منفجر شده و ریش سفید در اتاق شکل داده و در کمال تعجب مدت زیادی طول می‌کشد تا ذرات آرد روی میز ناهارخوری و صندلی‌ها فرو بنشینند.

احمقِ بی عاطفه‌ی بی لیاقت. کارم به اندازه کافی برات احمقانه بود؟ شاید وقتی داری تمیزش می‌کنی فرصت پیدا کنی به ذهن بسپاری موقع انجام کارهای خونه چقدر ممکنه به آدم خوش بگذره. و لطفا دیگه هیچوقت، هیچوقت به من نگو خسته کننده.

کرستن به طبقه بالا می‌رود و ربیع با جارو خاک انداز روی زانوهایش می‌نشیند. همه جا پر از آرد شده: تقریبا یک رول کامل دستمال کاغذی که به دقت مرطوب شده لازم است تا آردها را از روی میز از روی صندلی‌ها و از درز کاشی‌ها جمع کند و حتی بعد از آن هم ربیع می‌داند که تا هفته‌ها این آرد که یادآور این اتفاق است همچنان قابل رویت خواهد بود. در همان حین که به تمیز کردن آنجا مشغول است بعد از مدتها در ذهنش مرور می‌کند که دلایل خوبی برای ازدواج با این زن خاص داشته است.

ظاهرا برایش خیلی دردناک است که فکر کند ممکن است یک نقشه بردار از شورای داندی همسرش را از او گرفته باشد و بدتر اینکه این اتفاق درست زمانی افتاده که دستش به جایی بند نیست و از نظر اخلاقی هم هیچ نفوذی ندارد. بله او می‌داند که احمقانه است اما افکارش به هرحال به او هجوم می‌آورند. چند وقت است که این خیانت شروع شده؟ چند بار همدیگر را ملاقات کرده‌اند؟ کجا؟ داخل ماشین؟ باید فردا صبح کاملا از آن سر در بیاورد. دلش آشوب است ربیع با خود می اندیشد که کرستن ماهیتا آنقدر مخفی‌کار و محافظه‌کار است که امکان دارد کلا یک زندگی دیگر تشکیل داده باشد بدون اینکه ربیع بویی از این قضیه ببرد. ربیع نمی‌داند چطور می‌تواند مخفیانه ایمیل‌های کرستن را چک کند یا در تلفنش میکروفون مخفی کار بگذارد. آیا کرستن واقعا عضو باشگاه کتاب خوانی است؟ وقتی ماه قبل گفت می‌خواهد به دیدن مادرش برود واقعا یک هفته را با معشوقه اش گذرانده بود؟ قهوه هایی که گاهی شنبه‌ها بیرون می‌خورد چطور؟ شاید بتواند یواشکی در جیب کتش ردیاب بگذارد. ربیع همزمان هم خیلی عصبانی است و هم کاملا ترسیده. همسرش در آستانه ترک اوست، یا شاید می‌خواهد با او بماند ولی تا ابد به سردی و با خشم با او رفتار کند. ربیع دلش برای زندگی گذشته‌شان خیلی تنگ شده. زمانی که چیزی جز آرامش و وفاداری و ثبات بین‌شان نبود موفق می‌شود خودش را متقاعد کند که اینطور بوده. دلش می‌خواهد مثل بچه‌ای در آغوش کرستن جای بگیرد و زمان را به عقب برگرداند فکر می‌کرد قرار است شب آرامی را بگذرانند، ولی اکنون همه چیز بین‌شان خراب شده.

به ما گفتند بالغ بودن یعنی پشت سر گذاشتن تملک گرایی. حسادت متعلق به بچه هاست. انسان بالغ می‌داند که هیچکس مالک کس دیگری نیست. این چیزی است که از وقتی خیلی کم سن و سال بوده‌ایم انسانهای عاقل در گوش‌مان خوانده‌اند. اجازه بده جک با ماشین آتش‌نشانی تو بازی کند: اگر او کمی با آن بازی کند به این معنی نیست که دیگر مال تو نیست. بس است دیگر خودت را روی زمین نینداز و مشت‌های کوچکت را از سر عصبانیت روی فرش نکوب خواهر کوچک تو شاید عزیز دل بابا باشد ولی تو هم عزیز دل بابا هستی. عشق مثل کیک نیست. اگر به یک شخص عشق بدهی بدین معنا نیست که برای بقیه کمتر باقی می‌ماند. عشق هر زمان که نوزاد جدیدی به خانواده اضافه می‌شود شدتش بیشتر می‌شود.

بعدتر بحث حتی بیشتر راجع به هم‌آغوشی معنا پیدا می‌کند. چرا اگر شریک زندگی‌تان رابطه برقرار کرد راجع به او بد می‌اندیشید؟ درحالی که اگر او با غریبه‌ای شطرنج بازی کند یا به گروه مراقبه‌ای بپیوندد که اعضایش زیر نور شمع صمیمانه با هم درباره زندگیشان حرف می‌زنند ازدستش عصبانی نمی‌شوید. می‌شوید؟

سوالات دست از سر ربیع بر نمی‌دارند. پنجشنبه قبل که به کرستن زنگ زد و او جواب نداد کجا بوده؟ با کفش‌های مشکی جدیدش می‌خواهد توجه چه کسی را جلب کند؟ چرا وقتی ربیع اسم بن مگوایر را در نوار جستجوی لپ تاپ کرستن که مخفیانه در حمام روشن اش کرده تایپ می‌کند فقط یکسری ایمیل‌های خسته کننده کاری آنها را می‌بیند؟ چطور و کجا با هم ارتباط برقرار می‌کنند؟ یعنی حساب کاربری مخفیانه‌ای برای ارسال ایمیل به هم درست کرده‌اند؟ یعنی از اسکایپ استفاده می‌کنند؟ یا یک سرویس جدید سری؟ و مهمترین و احمقانه ترین سوال: بن مگوایر در تختخواب چگونه است؟

احمقانه بودن حس حسادت، آن را تبدیل به هدفی وسوسه کننده می‌کند برای افرادی که خلق و خوی موعظه گرانه دارند. آنان وقت شان را هدر می‌دهند. هرچقدر هم که تاخت و تازهای از سر حسادت مشمئز کننده و احمقانه باشد اجتناب ناپذیر است: ما باید بپذیریم که وقتی می‌شنویم کسی که به او عشق می ورزیم و تکیه می‌کنیم لب‌ها یا حتی دستان شخص دیگری را لمس کرده نمی‌توانیم همچنان عاقلانه رفتار کنیم. البته این کاملا بی معناست و صد در صد برخلاف افکار کاملا عاقلانه و غیر افراطی و وفا دارانه‌ایست که احتمالا در زمان خیانت اتفاقی مان به کسی در سر می‌پرورانده‌ایم. در حال حاضر منطق و استدلال نمی‌تواند ما را رام کند. عاقل بودن یعنی شناخت موقعیت‌هایی که منطق و استدلال به هیچ وجه در آنها به کار نمی آید.

ربیع چند وقت یکبار سعی می‌کند آرام تر نفس بکشد به نظر می‌رسد که در ظاهر عصبانی است اما از درون کاملا ترسیده است. تکنیکی را که یک بار در مجله خوانده امتحان می‌کند: فرضا کرستن کارهایی با بن کرده. چه منظوری از اون کارها داشته؟ وقتی من با لارن بودم چه منظوری داشتم؟ آیا من می‌خواستم کرستن رو ترک کنم؟ مسلما نه. پس به همین ترتیب اون هم وقتی با بن بوده نمی خواسته منو ترک کنه. شاید فقط احساس می‌کرده بهش بی توجهی شده و حساس شده بوده و نیاز به اثبات ویژگیهای جنسیش داشته. چیزهایی که قبلا به من گفته بهشون نیاز داره و منم بهشون نیاز دارم. اون هر کاری که کرده باشه احتمالا بدتر از اتفاقی نیست که تو برلین افتاد، که البته اون اتفاق هم واقعا خیلی بد نبود. بخشیدن اون یعنی کنار آمدن با حس‌های مشابهی که خود من تجربه کردم و رسیدن به اینکه اون وسوسه‌ها چه از طرف من و چه از طرف کرستن به یک اندازه دشمن ازدواج مون و عشق مون بودن.

این تفکرات به نظر خیلی منطقی و روشن فکرانه می‌آید بااینحال هیچ تفاوتی ایجاد نمی‌کند. ربیع دارد کم کم سعی می‌کند خوب باشد، اما نه به شکلی معمولی و پیش پا افتاده با گوش دادن به موعظه یا پیروی از آداب اجتماعی از سر ناچاری یا بخاطر احترام کورکورانه و بردلانه به سنت‌ها. بلکه او از مؤثرترین و موثق‌ترین راه ممکن در حال تبدیل به انسانی بهتر است: از طریق فرصتی که برای بررسی عمیق پیامدهای طولانی مدت رفتارهای بد به او داده شده است.

مادامی که ناخودآگاه از وفاداری دیگران برخورداریم حفظ خونسردی درباره‌ی مساله خیانت کار راحتی است. اگر هیچ‌گاه به ما خیانت نشده باشد پیش‌شرط‌های ضعیفی برای وفادار ماندن در ذهن ما شکل می‌گیرد. تحول خالصانه و تبدیل شدن به انسانهای وفادار تر نیازمند این است که وقایع کاملا تکاندهنده‌ای ما را برنجانند که بی نهایت احساس ترس کنیم. احساس کنیم به ما بی حرمتی شده و در آستانه فرو ریختن هستیم. تنها آن زمان است که حکم ممنوعیت خیانت به همسر مان از یک حرف پیش پا افتاده بی خاصیت تبدیل می‌شود به یک ضرورت اخلاقی همیشه پر رنگ.
