"شیرینی صفحه ی صد و بیست و نه
 سه سال بعد از آمدن استر ویلیام متولد می‌شود. او از همان اول ماهیتا بانمک و گستاخ است. پدر و مادرش تا ابد به یاد خواهند داشت که او تنها چند ساعت بعد از خروج از رحم با زیرکی مشهود از تختش به آنها چشمک زده است. وقتی چهار ساله می‌شود کمتر کسی است که او دلش را به دست نیاورده باشد. سوال هایی که می‌پرسد بازیهایی که می‌کند و در خواستهای مکرر از خواهرش برای ازدواج با او همه شیرین‌اند شیرینی کودکی آنطور که از دریچه ی منشور تجربه‌ی بزرگسالی دیده می‌شود بخش نارس نیک سرشتیست که باید گفت از ورای حجم عظیمی از رنج چشم پوشی و خودداری می‌آید ما بر نمایش بی پرده ی امید اعتماد عمل خودانگیخته حیرت و بی پیرایگی کودکان برچسب شیرین می‌زنیم یعنی بر ویژگیهایی که در خطر جدی هستند اما عمیقا در زندگی روزمره ی بزرگ سالی آرزویشان را داریم. شیرینی کودکان به یاد ما میاندازد که چه قدر مجبور شده‌ایم در مسیر بلوغ فدا کاری کنیم آن شیرینی بخشی حیاتی از وجود ماست البته در تبعید. ربیع زمانی که سرکار است شدیدا دلتنگ بچه هایش می‌شود در محیطی که مشخصه اش فشار و استرس مداوم و تدابیر حرفه‌ایست حتی تصور مراقبت از آنها و آسیب پذیریشان برایش دل انگیز است. وقتی به یاد می‌آورد که مکانی نه چندان دور از محل کارش وجود دارد که انسان‌ها در آن می‌دانند چطور به خوبی از هم مراقبت کنند و جاییست که اشکها و آشفتگی یک نفر بگذریم از غذایی که می‌خورد و حالت خوابیدنش ممکن است موجب نگرانی شدید انسان دیگری شود واقعا اندوهگین می‌شود ممکن نیست بر حسب اتفاق باشد که شیرینی بچه‌ها در این برهه ی زمانی بسیار راحت به چشم می‌آید و مورد توجه قرار می‌گیرد جوامع نسبت به ارزشهایی که در حال از دست رفتنند حساس می‌شوند جهانی که نیازمند درجات بالای خویشتنداری بدگمانی و عقلانیت است و ناامنی شدید و جاه طلبی در آن هویداست در کودک تنها به دنبال فضیلت های متوازن کننده خود است. خصلتهایی که میبایست خیلی سختگیرانه و با قطعیت در ازای دریافت کلید ورود به قلمرو بزرگ سالی از آنان چشم پوشی شود. ویلیام از نمایش باشکوه چیزهایی خوشش می‌آید که بزرگسالان اطرافش فراموش کرده‌اند از آنها متحیر شوند. لانه ی مورچه ها بالن ها خود کارهای رنگارنگ جذاب، مارها، جرم گوش، صدای بلند برخاستن هواپیما، زیر آب رفتن در وان حمام او علاقمند به مجموعه ای از چیزهای ساده است که نا عادلانه برای بزرگسالان تکراری و ملال آور شده است او همچون هنرمندی بزرگ استادانه حس التزاز تماشاچیانش را از جنبه های به اصطلاح پیش پا افتاده ی زندگی احیا می‌کند. به عنوان مثال او طرفدار سرسخت پرش روی تخت است او توضیح می‌دهد که باید یک باند پرواز طولانی داشته باشی اگر می‌توانی بهتر است از راهرو شروع کنی و تخت را با انبوهی از بالش و کوسن های کاناپه بپوشانی. بسیار مهم است که وقتی به طرف هدف میدوی دستانت را درست بالا در هوا بگیری ولی وقتی افراد بزرگ‌تر مثل مامان و بابا امتحان میکنند معمولا جلوی خود را می‌گیرند و دستانشان را پایین در دو طرف بدنشان نگه میدارند یا اینکه با شک و تردید اینکار را انجام می‌دهند یعنی مشتهایشان را به نوعی گره می‌کنند و آنها را بالا نزدیک قفسه ی سینه شان نگه میدارند هر دوی این روش ها حاصل کار را  تا حد زیادی خراب می‌کند سوالات مهم زیادی نیز وجود دارند که باید در طول روز پرسیده شوند. چرا گرد و خاک وجود داره؟ اگه موهای یه بچه گوریل را بتراشیم شبیه بچه ی انسان میشه؟ من کی دیگه بچه نیستم؟ هرچیزی ممکن است نقطه شروع خوبی برای کنجکاوی باشد. وقتی هنوز به آن مرحله ی طاقت فرسا نرسیده ایم که تصور کنیم حوزه ی علایق مان را میدانیم. او نگران نیست که غیر عادی به نظر برسد چون هنوز خوشبختانه چنین مقوله ای در تصوراتش وجود ندارد. احساساتش مهار نمی‌شوند در حال حاضر از تحقیر شدن نمیترسد چیزی راجع به مفاهیم آبرومندی زیرکی یا مردانگی نمیداند. از آن بازدارنده های فاجعه آمیز ذوق و قریحه. دوران آغازین کودکی او همچون آزمایشگاهیست برای بررسی این که اگر چیزی همچون تمسخر وجود نداشت انسانیت ممکن بود به طور کلی چگونه باشد؟ گاهی اوقات هوس می‌کند کفشهای پاشنه بلند و لباس مادرش را بپوشد و خانم ویلیام صدایش کنند. او موهای هم‌کلاسی اش آرجون را تحسین می‌کند و یک روز عصر با شور و شوق فراوان به کرستن می‌گوید که چه قدر دوست دارد به آنها دست بزند. بعد هم می‌گوید که آرجون شوهر خیلی خوبی خواهد بود. نقاشی‌های او به شیرینی اش می‌افزاید تا اندازه ای بخاطر خوش بینی بیش از حد موجود در آنهاست. خورشید همیشه می تاب. انسان‌ها لبخند می‌زنند. هیچ تلاشی برای نگاه کنجکاوانه به سطح زیرین و کشف سازش ها و طفره رفتن ها در کار نیست از دید والدینش این روحیه ی امیدوارانه به هیچ وجه چیز بی اهمیتی نیست امید یک دستاورد است و پسر کوچک آن‌ها قهرمان این دستاورد در بی اعتنایی محض او نسبت به درست کشیدن مناظر جذابیت خاصی وجود دارد در آینده وقتی کلاس های هنری اش در مدرسه شروع شود قواعد نقاشی را یاد می‌گیرد و آگاه می‌شود که باید به چیزی که جلوی چشمش است دقت کامل داشته باشد اما در حال حاضر نیازی نیست خودش را نگران کند که دقیقا یک شاخه چطور به تنه ی درخت چسبیده یا پاها و دست‌های انسان‌ها چه شکلی هستند او سرمستانه به واقعیت ها ی راستین و اغلب ملال آور عالم توجهی نشان نمی‌دهد او تنها به آنچه دوست دارد و آنچه در همین لحظه ی کنونی جالب است توجه می‌کند او به پدر و مادرش یادآوری می‌کند که خود محوری سرکوب نشده جنبه ی مثبت هم می‌تواند داشته باشد حتی ترسهای ویلیام و استر هم شیرین هستند زیرا خیلی راحت آرام می‌شوند ترسهایشان به آنچه واقعا در جهان ترسناک است بسیار نا مرتبط است ترسهایشان راجع به گرگ‌ها و هیولاها مالاریا و کوسه هاست البته بچه‌ها حق دارند بترسند اما هنوز هدف درستی را برای ترسیدن نشانه نمی‌گیرند آنها هنوز از ترسهای واقعی که در بزرگ سالی در انتظارشان است بی خبرند. سوءاستفاده، حقه بازی، ناکامی شغلی، رشک ورزی، پرت شدن و مرگ. نگرانی‌های کودکان دلهره‌های ناخودآگاه اند از عوامل وحشت زای واقعی سالهای میانی عمر با این تفاوت که وقتی سرانجام با اینها مواجهه می‌شوند جهان دارنده گان این واهمه ها را چندان دوست داشتنی و شایسته ی قوت قلب دادن و بغل کردن نمی یابد. استر مرتبا حدود ساعت دو صبح به اتاق خواب ربیع و کرستن می‌رود و دابی را هم با خود می‌برد و غر می‌زند که خواب بدی راجع به یک اژدها دیده است او بین آنها دراز می‌کشد هر کدام از دستهایش را در دست یکی از آنان می‌گذارد و پاهای باریک کش را به پاهای آنان می‌چسباند ضعف او باعث می‌شود آنها احساس قدرت کنند آرامشی را که او نیاز دارد قدرت آنها می‌تواند فراهم کند اگر آن اژدهای ابله جرات کند و سر و کله‌اش آن اطراف پیدا شود آنها او را خواهند کشت آنها او را تماشا می‌کنند که دوباره به خواب میرود پلک هایش کمی میلرزد و دابی هم بغلش خوابیده است کمی بیدار می‌مانند به فکر فرو رفته اند چون می‌دانند دختر کوچکشان باید بزرگ شود آنها را ترک کند رنج بکشد طرد شود و قلبش بشکند او به جهان بیرون خواهد رفت نیاز به قوت قلب خواهد داشت اما از آنها دور خواهد بود سرانجام اژدهایی واقعی وجود خواهد داشت و مامان و بابا قادر نخواهند بود آن را نابود کنند تنها بچه ها نیستند که بچه گانه رفتار می‌کنند بزرگسالان نیز ورای هارت و پورت هایشان متناوبا بازیگوش مضحک خیال باف آسیب پذیر افسار گسیخته وحشت زده شرمسار و نیازمند دلداری و گذشت می‌شوند ما در دیدن شیرینی و شکنندگی بچه‌ها و طبیعتا کمک کردن به آنها و آرام کردنشان حسابی خبره هستیم میدانیم که نزد آنان چطور بدترین وسواس ها کینه جویی ها و خشم های خود را کنار بگذاریم می‌توانیم انتظارات مان را وا سنجی کنیم و توقعات کمتری نسبت به همیشه داشته باشیم دیرتر عصبانی می‌شویم و کمی بیشتر نسبت به امکان عصبانیت ناخواسته هوشیاریم ما خود خواسته با آنان با مهربانی رفتار می‌کنیم ولی به طرز عجیب و اسفناکی از بروز چنین مهری به همسن و سالانمان روی گردانیم زندگی کردن در دنیایی که انسانهای بسیاری با بچه‌ها خوش رفتاری می‌کنند فوق العاده است حتی بهتر هم می‌شد اگر در جهانی زندگی می‌کردیم که نسبت به خصلت های بچه‌گانه یکدیگر کمی خوش رفتار تر بودیم