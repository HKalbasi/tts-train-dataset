مهار ذهن
صفحه هفتاد و پنج

صبح یک روز شنبه است و در کافه‌ای نشسته‌اند که معمولا به آنجا می‌روند. خاگینه
سفارش می‌دهند، راجع به هفتۀ گذشته حرف می‌زنند و روزنامه می‌خوانند. امروز
کرستن داردمخمصه‌ای را که دوستش، شونا، در آن گرفتار شده برای ربیع تعریف
می‌کند. دوست‌پسر شونا، اَالس ِ‌در، ناگهان برای کار به سنگاپور منتقل شده است. شونا
نمی‌داند که باید دنبالش برود (آن‌ها دو سال است که با هم هستند) یا در مرکز جراحی
دندان در اینورنس که تازگی ترفیع هم در آن گرفته بماند. هر جور حساب کنیم تصمیم
واقعا مهم و سختی است. اما روایت کرستن آن‌قدر کند و گاهی غیرخطی پیش می‌رود
که ربیع هم‌زمان یک چشمش هم به خبرهای حوادث مندرج در دیلی رکورد است.

اخیرا از برخی جرایم عجیب و غریب و هولناک در مکان‌هایی پرده برداشته شده که
اسامی خیلی شاعرانه‌ای هم دارند :مردی که معلم کمکی تاریخ بوده سر همسرش را با
شمشیر عتیقه ای در خانه ای در حومخ آخرترماختی از تنش جدا کرده، درحالی‌که پلیس شهر
در جست‌وجوی مردی پنجاه‌وچهارساله است که از دختر شانزده‌ساله‌اش
بچه‌دار شده است.
«آقای خان، اگه همچنان فک می‌کنی همۀ حرف‌هایی که من بهت می‌زنم فقط صدای
پس‌زمینه‌ست که می‌تونی هر وقت بخوای خفه‌ش کنی، قول می‌دم همون بالیی که سر
اون زن بیچاره تو لوخگلی اومد یه روزی تو دیزنی‌لند سر تو هم میاد.» کرستن این را
می‌گوید و با چاقوی تیزی محکم به دندۀ او ضربه می‌زند.
اما این فقط موضوع رابطه نامتعارف در شهرستان فایف یا مخمصۀ شونا نیست که
ذهن ربیع را مشغول کرده است. موضوع سومی هم هست که توجه او را جلب کرده.

انجلو و ماریا سی سال است که صاحب کافه هستند. پدر انجلو که اصالتا اهل سیسیلی
بوده، در طول جنگ جهانی دوم در جزایر اورکنی بازداشت شده بوده. این زوج دختری
بیست‌ویک‌ساله دارند به نام آنتونال که که به تازگی در رشته تدریس که غذا و هتل داری از
نور ایست اسکاتلند کالج در ابردین با نمره عالی فارغ‌التحصیل شده است. و می‌رسیم به اصل
مطلب که او اکنون در کافه به پدر و مادرش کمک می‌کند، بین میزها و آشپزخانه به‌سرعت
در رفت‌وآمد است، هم‌زمان چهار سفارش را حمل می‌کند و همان‌طور که با دلبری بین
میزها مانور می‌دهد، مدام هشدار می‌دهد که بشقاب‌ها خیلی داغ هستند. او قدبلند،
قوی و خوش‌اخلاق است و فوق‌العاده زیبا. خیلی راحت با مشتری‌ها وارد بحث راجع
به آب‌وهوا می‌شود و با برخی مشتری‌های همیشگی که او را از بچگی می‌شناسند
دربارۀ پیشرفت‌های جدیدش در زندگی صحبت می‌کند. به اطلاع تعدادی خانم مسن
سرزنده که سر میز مقابل نشسته اند می‌رساند که در حال حاضر مجرد است و اضافه می‌کند که

واقعا برایش مهم نیست و اینکه نه، هیچ‌وقت یکی از آن قرارهای اینترنتی را امتحان
نکرده چون اهلش نیست. یک صلیب بیش از حد بزرگ هم بر زنجیری دور گردنش
انداخته است.
ربیع وقتی نگاهش می‌کند، بدون اینکه هیچ منظور خاصی داشته باشد، یک قسمت از
ذهنش به آن‌سوی تعهداتش سفر می‌کند و ناخواسته یک سری تصاویر جلوی چشمانش
مجسم می‌شود :پلکان باریک پشت دستگاه اسپرسوساز که به آپارتمان طبقۀ بالا منتهی
می‌شود؛ اتاق کوچک انتونال که پر است از جعبه‌های بازنشده از دانشگاه؛ پرتوی آفتاب
صبحگاهی که بر موهای سیاه کهربایی‌اش می‌افتد و پوست رنگ‌پریدۀ او را بیشتر به
چشم می‌آورد؛ لباس‌های آنتونالکه روی هم کنار صندلی افتاده‌اند و فقط با آن صلیب بر
گردنش روی تخت دراز کشیده است...

در غرب، این دیدگاه از مسیحیت نشئت گرفته که هم‌آغوشی الزاما باید با عشق همراه
باشد. بنا به باور مسیحیت دو نفر که به هم علاقه دارند باید جسمشان و نگاهشان را تنها
برای یکدیگر حفظ کنند. اگر به رابطه با دیگران فکر کنند، روح حقیقی عشق را رها کرده
و به خداوند و سرشت انسانی خود خیانت کرده‌اند.

چنین دیدگاه هایی در ایدئولوژی رمانتیسم نیز نفوذ کرده است. رمانتیسم نیز احترام ویژه‌ای برای مفهوم وفاداری جنسی در حیطه عشق قائل است. در دنیای سکولار نیز وفاداری به همسر بزرگترین نشانه بایسته یک تعهد عاطفی و اخلاقی است. هم نسلان ما به طور چشمگیری فحوای اصلی باوری مذهبی را از گذشته حفظ کرده‌اند؛ باور به اینکه عشق حقیقی مستلزم وفاداری کامل جنسی است.

ربیع و کرستن دست در دست هم به سمت خانه راهی می‌شوند و گهگاهی می‌ایستد تا نگاهی به درون مغازه‌ی بیندازند. روز گرمی را در پیش خواهند داشت و دریا فیروزه ای رنگ و هوا تقریبا شرجی بنظر می‌رسد. نوبت کرستن است که اول دوش بگیرد و وقتی هردو دوش گرفتند دوباره به تختخواب می‌روند و حس می‌کنند بعد از هفته ای سخت و طولانی حق شان است که دلی از عزا درآورند.

عاشق این اند که داستان ببافند. یکی شان شروع می‌کند و بعد آن یکی ادامه می‌دهد و دوباره به اولی برمی گرداند تا شاخ و برگ بیشتری به داستان بدهد. داستان ها ممکن است به اوج اغراق برسند. کرستن یکبار اینطور شروع می‌کند: مدرسه تعطیل شده و کلاس درس خالیه. تو از من خواستی بمونم تا با هم روی مقاله من کار کنیم. من خجالتی ام و زود سرخ میشم و این میراث تربیت سختگیرانه ی کاتولیکم هست.» ربیع جزئیات را اضافه می‌کند: «من معلم جغرافی ام و تخصصم توی یخچال هاى طبیعیه. دستام میلرزه. زانوی چپت رو لمس میکنم و جرات نمیکنم باور کنم که ...» آنها تا بحال با هم داستانهایی درباره یک مرد کوهنورد گم شده و یک خانوم دکتر خوش فکر، دوستان شان مایک و بل، و یک خلبان زن و مسافر باوقار ولی کنجکاوش ساخته اند. بنابراین، اساسا چیز غیر معمولی در وسوسه امروز صبح ربیع برای شروع داستانی درباره یک پیشخدمت زن با صلیب و با تسمه چرمی وجود ندارد.

گزینه دیگری نیز به جز تفکر مسیحی-رمانتیسم مبنی بر جدایی ناپذیری هم‌آغوشی و عشق وجود دارد: تفکر بی بند و باری. بنابه این تفکر کاملا طبیعی است که شخص دیگری برای هر یک از زوج این جذاب بنماید بدون الغای معنای عاطفی خاصی، چراکه هم‌آغوشی لزوما نباید همیشه محدود به عشق باشد. طرفداران این تفکر این گونه نتیجه گیری می‌کنند که این تصور که فرد باید فقط با کسی که عاشقش است هم‌آغوش شود همانقدر بی معنی است که بگوییم فقط زوج های متعهد اجازه دارند با هم تنیس روی میز بازی کنند یا به پیاده روی بروند. این تفکر البته در عصر حاضر با اختلاف بسیار فاحشی در اقلیت قرار دارد.

ربیع صحنه را میچیند: «خب ما توی شهر ساحلی کوچیک تو ایتالیا هستیم شاید شهر ریمینی و کمی بستنی خوردیم شاید پسته‌ای، تو متوجه پیشخدمت میشی که خجالتیه ولی اونقدر دوستانه رفتار میکنه که رفتارش هم به نظر مادرانه است و هم به طرز جذابی دوشیزه بار.»
«منظورت آنتونلا است»
«نه لزوما»
کرستن با ریشخند می‌گوید: «خفه شو ربیع خان!»
خوب باشه پس، آنتونلا، ما به آنتونلا پیشنهاد میدیم که بعد از تموم شدن شیفتش، اگه دوست داره بیاد هتل ما تا با هم نوشیدنی گراپا بخوریم. اون خوشحال میشه ولی کمی معذبه، می‌دونی، اون یه دوست پسر داره به اسم مارکو که توی گاراژ محلی مکانیکه و خیلی هم حسوده ولی امتناع راضی نمیکنه. تقریبا به همین دلیله که آنتونلا پیشنهاد غیر معمول ما را قبول میکنه.» کرستن ساکت است و ربیع ادامه می‌دهد. بعد از مدتی سکوت شریک همیشگی ربیع در قصه گویی آزاردهنده می‌شود.
ربیع می‌پرسد حالت خوبه؟
خوبم فقط نمی دونم یه جورایی فکر می‌کنم عجیبه و یه کم نشانه انحرافه که تو راجع به آنتونلا اینطوری فکر میکنی. اون دختر دوس داشتنی ایه. من از وقتی دبیرستان بود می‌شناسمش و حالا پدرو مادرش به امتیازی که توی دانشگاه کسب کرده افتخار میکنن. چیزایی که تو گفتی واقعا احمقانه است و ...
ربیع که کاملا احساس حماقت می‌کند، حرف کرستن را قطع می‌کند و می‌گوید «متاسفم تو راست میگی مسخره است. بیا هرچه را که گفتم فراموش کنیم. نباید اجازه بدیم همچین چیزایی بین ما و کافه بریوشی پیش بیاد.

رمانتیسم نه تنها وجهه ی هم‌آغوشی وفادارانه را بهتر کرده، بلکه در مسیر خود باعث شده هر گونه تمایل جنسی نامربوط، همیشه احمقانه و ظالمانه بنظر برسد. رمانتیسم نیرومندانه معنای تمایل به هم‌آغوشی با شخص دیگری جز شریک زندگی را دوباره تعریف کرده و هر گونه تمایل خارج از حیطه زناشویی را تبدیل به تهدید کرده، اغلب چیزی نزدیک به فاجعه عاطفی.
