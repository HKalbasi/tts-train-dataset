"صفحه ی صد و شصت و هشت ادامه خائن ساعت هفت بعد از اینکه آیشمن برمی گردد و از آنها می‌پرسد که کوکتل میل دارند یا نه لارن می‌گوید نمیتونم سر شام با نماینده‌ها روبه رو بشم پس باهم از کافه خارج می‌شوند ربیع وقتی دکمه آسانسور را فشار میدهد دستانش میلرزند از لارن می‌پرسد که کدام طبقه را بزند و هنگام بالا رفتن آسانسور روبروی او در کابین شیشه ای می‌ایستد مه منظره بیرون را پوشانده است بی پرده و صریح بودن اقوا کننده ای میانسال چندان ربطی به اعتماد به نفس یا گستاخی و تکبر ندارد بلکه به نوعی یأس مربوط است که از آگاهی رقت انگیز نسبت به نزدیکی روزافزون مرگ سر چشمه میگیرد ظاهر کلی اتاق لارن تقریبا شبیه اتاق ربیع است اما او احساس می‌کند که چقدر فضای آنجا متفاوت است پیراهنی ارغوانی بر دیوار آویزان است و بروشوری از موزه ملی نو برلین کنار تلویزیون لپ تاپ بازی روی میز است دو کارت پستال با نقاشی گوته کنار آینه است و روی میز کنار تخت تلفنش به سیستم صوتی هتل وصل است لارن از ربیع می‌پرسد که اسم فلان خواننده خاص را شنیده یا نه و در چند عبارت آلبومش را توصیف می‌کند تنظیم خلوتی دارد فقط پیانو و کمی پرکاشن در فضایی مثل کلیسایی دخمه مانند بعد صدای قدرتمند زنانه ای وارد می‌شود فراموش نشدنی به طرزی غیر معمول پائین می‌خواند بعد یک دفعه اوج می‌گیرد و با صدای ظریف بالا میخواند لارن می‌گوید من این قسمت رو خیلی دوست دارم و بعد لحظه ای چشمانش را می‌بندد ربیع همانجا پائین تخت ایستاده و خواننده واژه همیشه را در اکتاو هایی که بالا می‌روند تکرار می‌کند همچون فریادی که مستقیم روح او را نشانه می‌گیرد از وقتی بچه‌ها به دنیا آمدند از چنین موسیقی‌هایی دور بوده است وقتی حدود و ثغور زندگی‌اش حکم می‌کند خوددار و محکم باشد این چنین از خود بیخود شدن راه به جایی نمیبرد ربیع به سمت او می‌رود و صورتش را در دست گرفته و از قند نوشینش کامی می‌گیرد لارن او را در بر می‌گیرد و دوباره چشمانش را می‌بندد خواننده ترانه می‌گوید همه چیزم را ارزانیت میکنم ربیع به یاد می‌آورد که همیشه اولین لحظات با شخصی جدید برایش همین گونه بوده است اگر میتوانست همه‌ی این صحنه هارا از گذشته‌اش جمع آوری کند و روی یک نوار فیلم به هم بچسباند آنچه حاصل می‌شد بیش از نیم ساعت نبود با این حال از بسیاری جهات میتوانست بهترین لحظات عمرش باشد احساس می‌کند انگار به نسخه ای از خودش دسترسی پیدا کرده که گمان می‌کرده مدتها پیش مرده است مردانی که به طرز رقت انگیزی متزلزل هستند و از جذابیت‌های خودشان مطمئن نیستند و می‌خواهند بدانند که آیا دیگران آنان را می‌پذیرند یا نه چه قدر خطر ساز خواهند بود لارن چراغ‌ها را خاموش می‌کند کار همان کار است اما تفاوت‌ها بسیار چه چیزی ربیع را باز خواهد داشت اندیشه ی غلط بودن این عمل تماما از او دور شده است همچون زنگ هشداری که در حین خوابی عمیق مینوازد بالاخره آرام می‌گیرند پرده‌ها کنار است و چشم اندازی از نیروگاه برق روشن و پر نور در مه دیده می‌شود لارن با لبخند می‌پرسد همسر چه جوریه برای ربیع غیرممکن است بتواند نوع لحن لارن را تشخیص دهد یا بداند چه پاسخی باید بدهد مسائل او و کرستن خصوصی تر از آنند که بتوان با دیگران مطرح نشان کرد حتی اکنون که ماهواره ای جدید و معصومتر جذب مدارشان شده ربیع با تردید می‌گوید اون خوبه لارن چیزی دستگیرش نشده اما پافشاری نمی‌کند ربیع شانه هایش را نوازش میکند از آن سوی دیوار صدای پائین رفتن آسانسور شنیده می‌شود ربیع نمی‌تواند ادعا کند که خانه برایش ملالت آور است اصلا اینطور نیست که برای همسرش احترام قائل نباشد یا حتی دیگر او را نخواهد نه واقعیت وضعیت او عجیب تر و شرم آور تر است او عاشق زنی است که بیشتر اوقات به نظر می‌رسد اصلا به عشق نیاز ندارد جنگ جویی بسیار توانا و قوی که کمتر فرصتی برای مراقبت از او و توجه به او برای ربیع پیش می‌آید انسانی که با هر کسی که بخواهد به او کمک کند مشکل پیدا میکند و کسی که برخی اوقات به نظر می‌رسد وقتی از کسانی که بهشان اطمینان کرده ناامید می‌شود احساس آسودگی می‌کند ظاهرا ربیع به این دلیل با لارن هم آغوش شده که او و همسرش خیلی وقت است بغل کردن یکدیگر برایشان بسیار سخت شده است و اینکه چیزی درون او در عین بی انصافی واقعا تا اندازه ای به خاطر این موضوع رنجیده و بر آشفته است به ندرت پیش می‌آید که خیانت اثر بی اعتنایی به همسر اتفاق بیفتد شخص باید خیلی زیاد به شریک زندگی‌اش بها بدهد که زحمت خیانت کردن به او را به جان بخرد ربیع درآخر اضافه می‌کند فکر کنم ازش خوشت بیاد لارن با بی طرفی جواب می‌دهد مطمئنا همینطوره اکنون شرارت در نگاهش دیده می‌شود سفارش می‌دهند برایشان غذا به اتاق بیاورند لارن پاستا می‌خواهد با لیمو و کمی پنیر پارمزان کنارش او ظاهرا عادت دارد چنین توضیحاتی را با دقت به کسانی که مسئول اند بدهد ربیع که به راحتی در مواقع درخواست خدمات دست و پایش را گم می‌کند او را بخاطر آگاهی از حقش تحسین می‌کند تلفن لارن زنگ می‌خورد تماسی است از یک هم کار در لوس آنجلس جاییکه هنوز نزدیک ظهر است شاید حتی بیشتر از خود هم آغوشی صمیمیت متعاقب آن است که ربیع را جذب کرده هر دوی آنان ممکن است کاردان بخشنده قابل اعتماد و باور پذیر به نظر برسند مثل هر غریبه ای لارن به شوخی‌های ربیع می‌خندد به نظر او نمی‌تواند در برابر لهجه ربیع جلوی خود را گرفت ربیع کمی احساس تنهایی میکند وقتی متوجه می‌شود چقدر راحت می‌توان محبوب کسی بود بدون اینکه آن شخص بداند کیستی آن‌ها تا نیمه شب با هم صحبت می‌کنند بعد هر کدام در یک طرف تخت عفیفانه به خواب میرود صبح روز بعد با هم به فرودگاه می‌روند و در محوطه ورودی قهوه میخورند لارن با لبخند می‌گوید تا جایی که میتونی در تماس باش تو یکی از آدم‌های خوب روزگاری محکم یکدیگر را بغل می‌کنند و احساسات خالصی را به هم اظهار می‌کنند که تنها بین دو نفری موجود است که برای هم نقشه ی دیگری ندارند کوتاه بودن زمان آنها یک مزیت به شمار می‌رود در پناه این مزیت آنان می‌توانند تا ابد از دید یکدیگر گیرا و هیجان انگیز باشند ربیع احساس می‌کند چشمانش پر از اشک شده و سعی می‌کند با خیره شدن به ساعتی که یک خلبان نظامی تبلیغ می‌کند خود را جمع و جور کند او با در نظر گرفتن اقیانوس و غاره ای که بین آنها فاصله خواهد انداخت به راحتی می‌تواند تمام اشتیاقش را به صمیمیت و نزدیکی رها کند هر دو می‌توانند در حسرت صمیمیت بمانند و از تمام پیامدهای آن در امان باشند آنان هرگز نباید دل آزرده باشند چرا که می‌توانند همچنان برای یکدیگر ارزش قائل باشند همچون کسانی که آینده ی مشترکی ندارند"
