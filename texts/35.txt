"صفحه دویست و نه ادامه‌ی نظریه‌ی دلبستگی اما خانم فربرن دوست ندارد تحت فشار قرار بگیرد تا از کسی طرفداری کند این بخشی از نبوغ اوست او اهمیت نمی‌دهد که شخص حق را به خودش بدهد بلکه می‌خواهد بفهمد هر کدام چه حسی دارند و سپس مطمئن شود که طرف مقابل آن حس را همدلانه درک می‌کند از ربیع می‌پرسد اینطور مواقع که کرستن زیاد چیزی نمی‌گه بهش چه حسی داری ربیع فکر می‌کند چه سؤال بیخودی ناراحتی شب قبل دوباره دارد در او احیا می‌شود دقیقا همون حسی رو دارم که شما انتظار دارید اینکه اون وحشتناکه کرستن مداخله می‌کند و می‌گوید وحشتناک فقط به این خاطر که همون چیزی رو نمیگم که تو می‌خوای بشنوی وحشتناکم خانم فربرن می‌گوید یه لحظه لطفا اجازه بده کرستن میخوام کمی بیشتر احساسات ربیع رو در چنین مواقعی بررسی کنم وقتی فکر می‌کنی کرستن تو رو مایوس کرده چه حسی داری ربیع بی آنکه تحمل کند اجازه می‌دهد برای یکبار هم که شده ناخودآگاهش به جای او حرف بزند ترس رهاشدگی درماندگی اکنون سکوت برقرار شده است اغلب بعد از اینکه یکی از آنها حرف مهمی می‌زند چنین است احساس تنهایی میکنم احساس بی‌ارزشی میکنم احساس میکنم اون کمترین اهمیتی به من نمی‌ده ربیع ساکت می‌شود شاید غیرمنتظره است اما اشک در چشمانش جمع شده است خانم فربرن با لحنی خنثی اما مشتاق شنیدن می‌گوید ظاهرا سخته کرستن می‌گوید ولی به نظر من نمی‌رسه ترسیده باشه کسی که داد میزنه و به همسرش فحش میده به نظر نمی‌رسه کاندیدای خوبی برای کسب عنوان بره کوچولوی بی‌چاره‌ی ترسیده باشه خانم فربرن مشکل را با انبر درمانی خود محکم گرفته و نمی‌گذارد از دستش در برود روال خاصی وجود دارد ربیع در مواقعی که احتیاج به حمایت و اطمینان خاطر دارد کرستن را سرد و در خود فرو رفته می‌یابد او میترسد عصبانی می‌شود و بعد کرستن را حتی بیشتر در خود فرورفته می‌یابد این ترس و عصبانیت بیشتر می‌شود و فاصله نیز بیشتر کرستن او را به عنوان فردی خودبین و زورگو میبیند گذشته کرستن به او آموخته که مردها تمایل ذاتی به رفتار سلطه‌گرایانه دارند و اینکه این زن است که باید با قدرت و جدیت جلوی این رفتار بأیستد امکان بخشش در این مواقع وجود ندارد اما در ربیع هیچ قدرتی وجود ندارد او که با بی اعتنایی آشکار کرستن تحقیر شده فقط دست و پا می‌زند درمانده و ناتوان بنابراین تأسف‌آور و حتی تقریبا فاجعه است که نحوه‌ی واکنش نشان دادن ربیع به نقاط ضعفش به گونه‌ایست که کاملا آن ضعف‌ها را می‌پوشاند و باعث می‌شود کسی را که شدیدا به دلداری‌اش نیاز دارد از خود براند اما اکنون یک بار در هفته چهارشنبه‌ها ظهر فرصتی پیش می‌آید که این چرخه ناپسند متوقف شود خانم فربرن از کرستن در برابر آزار ربیع محافظت می‌کند و از ربیع در برابر سردی و درون‌گرایی کرستن از هر یک از آن‌ها خواسته می‌شود با دقت به زیر ظاهر آزاردهنده‌ی دیگری نگاه کنند تا کودک درون ترسیده و مفلوک را ببینند خانم فربرن هر زمان که احساس کند مراجعه کننده‌اش در شرف دست‌یابی به بینشی خاص است خطر می‌کند و مستقیم‌تر وارد صحبت می‌شود کرستن فکر می‌کنی دادزدن و گاهی فحش‌دادن کارهایی هستند که یه مرد قوی انجام می‌ده او می‌داند چطور آرام آرام پیش برود عناوین کتاب‌های داخل قفسه ممکن است گام‌های نسبتا سنگینی طلب کنند اما در جریان یک جلسه این روان‌درمانگر کوتوله مثل بالرین‌ها قدم برمی‌دارد مشکلات بین این زوج به هم‌آغوشی هم تعمیم می‌یابد وقتی کرستن خسته است یا حواسش سر جایش نیست ربیع سریع خیلی خیلی سریع دچار یاس می‌شود ذهنش به سرعت به این نتیجه می‌رسد که خودش نیروی دافعه دارد این حس انزجار از خود که از مدتها پیش از آمدن کرستن در ربیع وجود داشته یکی از ویژگیهای‌اش این است که می‌توان آن را برای دیگران شرح داد حتی اگر موضع تندی نسبت به کسانی که مسبب آن بوده‌اند ایجاد کند بنابراین عموما یک شب نافرجام تبدیل می‌شود به انگیزه‌ای در لباس مبدل برای ربیع که روز بعد سخنانی نیش‌دار و آسیب زننده به زبان بیاورد که آن موقع تلاش بیشتری را از سوی کرستن برای عقب‌نشینی طلب می‌کند و البته تلاشی که به زبان نیامده ربیع بعد از چند روز پس‌زده‌شدن طاقتش تمام می‌شود و کرستن را به سردی و غیرعادی بودن متهم می‌کند کرستن هم جواب می‌دهد که به گمانش ربیع واقعا از آزردن او لذت می‌برد چون بیشتر اوقات همین کار را می‌کند کرستن به جایی درون ذهنش عقب‌نشینی می‌کند که غم‌انگیز اما به طرز عجیبی آرامش‌بخش و آشناست جایی که وقتی از دیگران مایوس می‌شود که اغلب پیش می‌آید آنجا خودش را پنهان می‌کند و با کتاب خواندن و گوش دادن به موسیقی آرام می‌گیرد او در محافظت و دفاع از خودش متخصص است بیشتر عمرش مشغول یادگیری آن بوده است مشخصه‌ی مدل دلبستگی اجتنابی زمانی که نیازهای عاطفی برآورده نشده‌اند میل شدید به اجتناب از دعوا و مواجهه‌ی کمتر با دیگریست شخص اجتناب‌کننده به سرعت تصور می‌کند که دیگران می‌خواهند  به او حمله کنند و نمی‌توان با آن‌ها منطقی حرف زد فقط باید فرار کرد فاصله گرفت و سرد رفتار کرد متأسفانه افراد اجتناب‌کننده عموما نمیتوانند الگوی رفتار دفاعی و وحشت‌زده خود را برای شریک زندگی‌اشان توضیح دهند در نتیجه دلایل رفتار انزواطلبانه‌ی آنان همچنان پنهان می‌ماند و به راحتی می‌توان رفتار آنان را با بی‌اعتنایی و بیخیالی اشتباه گرفت در حالی که در اصل خلاف آن صحت دارد فرد اجتناب‌کننده شدیدا اهل مبالات است فقط مسئله این است که دوست داشتن به نظرش خیلی پرمخاطره است خانم فربرن هرگز کسی را وادار به نتیجه‌گیری نمی‌کند با اینحال آینه‌ای فرضی روبه‌روی کرستن می‌گیرد تا او بتواند تأثیراتی را که بر دیگران می‌گذارد ببیند او به کرستن کمک می‌کند از تمایلش به فرار و سکوت‌کردن در واکنش به استرس آگاه شود و او را تشویق می‌کند که در نظر بگیرد چه قدر این رفتارها ممکن است بر افرادی که به او وابسته‌اند تأثیرگذار باشد کرستن هم همچون ربیع عادت دارد ناراحتی‌هایش را به گونه‌ای ابراز کند که به هیچ وجه از کسانی که شدیدا نیازمند محبتشان است همدلی‌ای دریافت نکند ربیع هرگز مستقیما حرف شبی را که با لارن گذرانده پیش نمی‌کشد او فکر می‌کند اولویت با این است که بفهمد چرا این اتفاق افتاد به جای اینکه اقرار کند که این کار را انجام داده چرا که اگر مطرح شود ممکن است احساس عدم اطمینان به وجود بیاورد و اعتماد بین کرستن و خودش را تا ابد از بین ببرد بین جلساتی که با خانم فربرن دارند با خود می‌اندیشد که چه چیزی ممکن است باعث شده باشد انقدر نسبت به آزار همسرش بی‌ملاحظه و بی‌اعتنا باشد و به این نتیجه می‌رسد که تنها یک دلیل ممکن است وجود داشته باشد این که حتما آنقدر از مسائل پیش آمده در رابطه‌شان آزرده شده که به جایی رسیده که چندان برایش مهم نیست شدیدا به کرستن آسیب برساند او از سر هوس با لارن هم‌آغوش نشد بلکه از سر خشم بود نوعی خشم که وجود خود را نمی‌پذیرد جنونی سخت سرکوب‌شده و سرکش اگر ربیع طوری که کرستن متوجه بشود به او بگوید که احساس یاس می‌کرده به حفظ زندگی زناشویی‌اش کمک می‌کند در اعماق کشمکش‌های آنان اعتماد جریان دارد مزیتی که برای هیچ کدامشان به راحتی به دست نمی‌آید آنان موجودات زخم خورده‌ای هستند که در کودکی می‌بایست با سرخوردگی‌های زودرس کنار می‌آمدند و در نتیجه تبدیل به انسان‌های بالغی شده‌اند که با قدرت از خود دفاع می‌کنند و نمی‌توانند درست احساساتشان را بروز دهند آن‌ها متخصص استراتژی حمله و ساخت قلعه‌اند چیزی که در آن مهارت ندارند تحمل اضطرابیست که وقتی گارد خود را کنار می‌گذارند و ضعف‌ها و غم‌های خود را می‌پذیرند پدید می‌آید مثل جنگجوهایی که بعد از متارکه‌ی جنگ نمی‌توانند خود را با زندگی غیرنظامی وفق دهند ربیع مضطربانه حمله می‌کند کرستن اجتناب‌گرایانه عقب نشینی می‌کند آنها شدیدا به هم نیازمندند و در عین حال می‌ترسند به روی خود بیاورند که چه قدر به هم نیاز دارند هیچ یک حقیقتا آنقدر با آسیبی که دیده تنها نمی‌ماند تا آن را بفهمد یا احساس کند یا آن را برای کسی که مسببش بوده شرح دهد اندوخته‌ی اعتماد لازم است که آنان ندارند تا به کسی که آزارشان داده همچنان وفادار بمانند آن‌ها نیازمند اعتماد بسنده به یکدیگرند تا نشان دهند که واقعا عصبانی یا سرد نیستند بلکه همیشه پای احساسی بسیار اساسی‌تر تأثیرگذارتر و محتاطانه‌تر در میان است آزردگی آنان نمی‌توانند آن هدیه‌ای را که از دید رمانتیک‌ها بسیار ضروریست به یکدیگر اهدا کنند راهنمایی به سمت ضعف‌های خود پرسش‌نامه‌ای که از سوی هازن و شاور هزار و نهصد و هشتاد و هفت طراحی شده در بسیاری موارد برای سنجش سبک‌های دلبستگی استفاده می‌شود برای حصول اطمینان از اینکه افراد در چه دسته‌ای قرار می‌گیرند از پاسخ دهندگان خواسته می‌شود بگویند کدام یک از سه عبارت زیر بیشتر به آنان نزدیک است یک خواستار روابط عاطفی صمیمانه هستم اما در می‌یابم که بی هیچ دلیلی دیگران اغلب مایوس‌کننده و بدجنس هستند نگرانم که اگر خیلی به دیگران نزدیک شوم آسیب ببینم برایم اهمیتی ندارد که تنها باشم دلبستگی اجتنابی دو می‌خواهم با دیگران رفتاری صمیمانه و عاطفی داشته باشم اما اغلب در می‌یابم که آنان تمایل ندارند آنقدری که دوست دارم به من نزدیک شوند نگرانم که دیگران به اندازه‌ای که من برای آنان ارزش قائلم برای من ارزش قائل نباشند این موضوع ممکن است من را خیلی ناراحت و آزرده کند دلبستگی اضطرابی سه نسبتا برای من آسان است که از نظر عاطفی به دیگران نزدیک شوم به راحتی می‌توانم به دیگران تکیه کنم و بپذیرم که دیگران به من تکیه کنند نگران این نیستم که تنها بمانم یا از سوی دیگران پذیرفته نشوم دلبستگی ایمن خود این برچسب‌ها مطمئنا فاقد گیرایی‌اند به بیان دقیق‌تر این برچسب‌گذاری تلنگریست به خود تا ملزم شود فرد را نه به عنوان شخصیتی دارای ظرایف بی‌شمار که یک رمان‌نویس باید تلاش کند در هشتصد صفحه مجسم کند بلکه به عنوان گونه‌ای عامی که به راحتی می‌تواند در حدود و ثغور چند پاراگراف در یک کتاب روانکاوی بگنجد تصور کند واژه‌های اجتناب‌کننده و مضطرب مخصوص داستان‌های عاشقانه نیستند اما اگر واژه رمانتیک به معنای کمک‌کننده به پیشرفت عشق قلمداد شود پس این واژه‌ها نیز رومانتیک‌ترین واژه‌هایی هستند که ربیع و کرستن تاکنون با آنها مواجه شده‌اند چرا که آنان را قادر می‌کنند الگوهای رفتاری‌ای را که در تمام روزهای زندگی زناشویی‌اشان به طرز مخربی بین آنها مشغول فعالیت بوده‌اند دریابند آنان از این روش گفتگوی روانکاوانه و مدبرانه که نوع جدیدی از گفتگو را برای آنان فراهم کرده است سپاس‌گزارند پناهگاهی برای آنان فراهم شده که هر هفته در آن تحت نظارت خیرخواهانه داوری به عصبانیت و ناراحتی خود اقرار کنند در حضور داوری که به حد کفایت از واکنش طرف دیگر جلوگیری می‌کند تا موجب پدید آمدن میزانی از درک و شاید همدلی شود هزاران سال پیشروی لنگان‌لنگان به سمت تمدن سرانجام محلی فراهم آورده که دو نفر می‌توانند در آن به دقت راجع به این صحبت کنند که چه قدر یکی از آنان در زمینه‌ی چیدن میز یا گفتن حرفی در مهمانی یا برنامه‌ریزی برای تعطیلات با دیگری نامهربان بوده بدون این که هیچ یک از طرفین بتوانند به راحتی از جایشان بلند شوند و با عصبانیت به هم هجوم ببرند و فحش بدهند کرستن و ربیع به این نتیجه می‌رسند که روان‌درمانی از برخی جهات بزرگ‌ترین اختراع این عصر است کم‌کم نحوه‌ی صحبت کردنشان در خانه رنگ و بوی گفتگوهایشان در حضور خانم فربرن را می‌گیرد به تدریج لحن لطیف و مدبرانه رواندرمانگر را برای خود درونی می‌کنند پرسیدن بازیگوشانه‌ی این سوال که اگر جوئنا نامی که هرگز در حضور او بکار نمی‌برند بود چی میگفت بین آنها مرسوم می‌شود همانطور که کاتولیک ها ممکن است گاهی تصور کنند که واکنش مسیح به ناملایمات زندگی چگونه می‌تواند باشد کرستن ممکن است وقتی با ربیع به مشکل برمی‌خورد اینطور واکنش نشان دهد اگه همچنان بخوای از دستم ناراحت بشی منم اجتنابی میشم آنها هنوز هم راجع به روان درمانی با هم شوخی می‌کنند اما دیگر آن را به سخره نمی‌گیرند تأسف‌آور است که دیدگاه‌های ارائه‌شده در اتاق مشاوره در حوزه‌های بزرگ‌تر نادیده گرفته می‌شوند در جهانی که عشق غریزه و احساسی پنداشته می‌شود که نمی‌توان بررسی‌اش کرد مکالمات آنان همچون آزمایشگاه کوچکیست که در آن بلوغ و کمال تحت بررسی قرار می‌گیرد این که دفتر خانم فربرن در گوشه‌ای از ساختمانی قدیمی بالای چند پله قرار دارد به نظر نماد ماهیت شغل اوست که به آن بی‌توجهی شده است او قهرمان حقیقتیست که اکنون در ربیع و کرستن درونی شده است اما آنان یک چیز را به خوبی می‌دانند که البته متأسفانه ممکن است در سروصداهای گرداگردشان گم شود اینکه عشق تنها شور و شوق نیست بلکه مهارت است"