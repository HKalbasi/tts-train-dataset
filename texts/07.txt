درخواست ازدواج صفحه چهل و پنج در تعطیلات کریسمس که اولین بار است با هم میگذرانند دوباره به خانه مادر کرستن  در اینْوِرْنِنْسْ می‌روند خانم مک لیلاند مهر مادری خود را به ربیع نشان می‌دهد جورابهای جدید کتابی درباره پرنده‌های اسکاتلندی یک کیسه‌ی آب گرم برای تخت یک نفره‌اش با چاشنی کنجکاوی دائمی که به طرز ماهرانه ای مخفیانه است کند و کارهای او کنار ظرفشویی آشپزخانه بعد از خوردن غذا یا در پیاده روی اطراف خرابه‌های کلیسای جامع سنت اندرو در ظاهر اتفاقی است اما ربیع دچار توهم نیست با او مصاحبه می‌شود مادر کرستن می‌خواهد راجع به خانواده‌اش بداند و روابط قبلیش و اینکه چطور کارش در لندن به پایان رسیده و در ادینبرو چه مسئولیت‌هایی دارد روی تا حد ممکن مورد ارزیابی قرار می‌گیرد آن هم در این دورانی که دیگر جایی برای مراقبت‌های پدرو مادری نیست و تاکید می‌شود که اگر اختیار امور به هیچ داوری خارج از آن رابطه سپرده نشود روابط بهتر پیش می‌روند زیرا وصلت‌ها ی رمانتیک باید در اختیار انحصاری افراد مربوطه باشد بدون در نظر گرفتن حتی آنهایی که چند سال پیش یکی از طرفین را هر روز عصر حمام می‌کرده و آخر هفته‌ها او را با کالسکه به پارک بات می‌برد تا به کبوترها خورده نان  بدهد اینکه خانم نیلان حرفی نمیزند به این معنا نیست که سوالی ندارد او نمیداند که آیا ربیع خیانتکار از آب در می‌آید یا ول خرج کم اراده یا الکلی ادم خسته کننده‌ای می‌شود یا از آنهایی که برای برطرف کردن مشاجره اندکی به زور متوصل می‌شوند خانم لیلاند راجع به این مسائل کنجکاو است زیرا او بهتر از هرکسی می‌داند که هیچ کس به اندازه ی کسی که با او ازدواج می‌کنیم نمی‌تواند ما را نابود کند وقتی خانم لیلاند در آخرین روز حضور آنها سر میز ناهار به ربیع می‌گوید که چقدر حیف که کرستن بعد از رفتن پدرش دیگر حتی یک نت هم نخوانده چون او صدای فوق العاده خوش آتیه داشته و دارای جایگاههای در گروه خوانندگان صدای زیر در گروه کر بوده فقط فعالیتهای فوق برنامه پیشین دخترش را شرح نمی‌دهد بلکه در چارچوب قواعد از ربیع درخواست می‌کند زندگی کرستن را نابود نکند ربیع و کرستن یک شب قبل از شب سال نو به سمت ادینبرو راهی می‌شوند مسیری چهار ساعته از این سو به آن سوی‌هایلندز سوار بر قطاری با موتور دیزل قدیمی کرستن که بارها سفر در این مسیر را تجربه کرده می‌دانسته که باید پتو بیاورد و آنها در واگن خالی عقب آن را دور خود میپیچند از منظر مزارع دوردست قطار باید شبیه خطی نورانی به نظر برسد به اندازه ی  هزار پایی که در صفحه ای سیاه پیش می‌رود کرستن غرق در فکر است در جواب ربیع می‌گوید نه چیزی نیست اما هنوز این حرف را نزده که قطره اشکی از چشمانش جاری می‌شود و بعد به سرعت دومین و سومین قطره بااین حال تاکید می‌کند که چیزی نیست لوس شده احمق شده نمی خواهد ربیع را معذب کند همه مردها از این چیزها بدشان می‌آید و کرستن نمیخواهد این کار را تبدیل به عادت کند از همه مهمتر هیچ ربطی به ربیع ندارد مربوط به مادرش است او گریه می‌کند چون برای اولین بار در بزرگسالی‌اش  واقعا خوشحال است خوشحالی ای  که مادرش که با او ارتباطی از جنس همزیستی دارد به ندرت با آن آشناست خانم لیلاند نگران است که مبادا ربیع کرستن را ناراحت کند کرستن با احساس گناه گریه می‌کند از این که چه قدر معشوقش باعث خوشحالی او شده است ربیع او را در آغوش خود می‌گیرد حرفی بینشان رد و بدل نمی‌شود در طول شش ماه کمی همدیگر را شناخته اند ربیع از قبل برنامه ریزی نکرده بود که حالا این موضوع را پیش بکشد اما درست بعد از روستای کیلیک رنکی بعد از رفتن مامور جمع آوری بلیط رو می‌کند به کرستن و بدون مقدمه از او درخواست ازدواج می‌کند و اضافه می‌کند که نه لزوما همین حالا هر زمان که او فکر می‌کند مناسب است و نه لزوما با بوق و کرنا میتواند یک مراسم جمع و جور باشد فقط خودشان و مادر کرستن و چند نفر از دوستان البته می‌تواند بزرگ‌تر هم باشد اگر او اینطور ترجیح بدهد مهم این است که او بی قید و شرط و بدون هیچ خواسته ای عاشق کرستن است و بیش از هر چیزی که تا به حال خواسته می‌خواهد تا زمانی که زنده است با او باشد کرستن رویش را برمی گرداند و مدت کوتاهی ساکت می‌ماند او اقرار می‌کند که درست نمیداند در چنین موقعیت‌هایی باید چکار کند نه اینکه زیاد اتفاق افتاده باشد یا اینکه اصلا در گذشته در چنین موقعیتی قرار گرفته باشد او چیزی برای گفتن آماده نکرده یک دفعه مثل صاعقه پیش آمده اما این یکی چقدر با اتفاقات دیگری که معمولا یک دفعه برایش پیش می آیند فرق دارد چقدر ربیع مهربان و عاشق و با دل و جرات است که حالا چنین موضوعی را پیش کشیده و با وجود شخصیت منفی باف کرستن و عقیده راسخش به اینکه به این چیزها اهمیتی نمی‌دهد از آنجایی که ربیع واقعا میداند که چه می‌خواهد و واقعا کرستن را شناخته و می‌داند چه هیولایی است کرستن دلیلی نمی بیند که با تمام وجودش و در نهایت ترس توام با رضایت نگوید بله بله بله این نشان می‌دهد بررسی موشکافانه در فرایند زناشویی نسبی ست و اگر از یک زوج بخواهند با صبوری و حواس جمع دقیقا توضیح دهند به چه دلیلی درخواست ازدواج داده یا به درخواست ازدواج پاسخ مثبت داده‌اند غیر رمانتیک و حتی بی ارزش جلوه می‌کند و البته با تمام این تفاصیل ما همیشه مشتاقیم که بپرسیم کی و کجا درخواست ازدواج مطرح شده است از نظر ربیع غیر محترمانه نیست که بگوید واقعا نمیداند چرا از او درخواست ازدواج کرده دانستن به این معنا که یکسری انگیزه‌های منسجم و عقلانی داشته باشد تا بتواند با شخص سوم ایراد گیر یا عیب جویی در میان بگذارد چیزی که او به جای منطق دارد احساساتش است احساساتی وافر احساس می‌کند هیچگاه نمیخواهد کرستن را از دست بدهد به خاطر پیشانی بلندش و برآمدگی لب بالایی بر روی لبه پایینی احساس می‌کند عاشق اوست به خاطر زیرکی و تیز هوشی او که باعث می‌شود ربیع موش خود یا موش کور خود صدایش کند و همچنین به خاطر نامتعارف بودن ظاهرش که سبب می‌شود ربیع حس کند باهوش بوده که به جذابیت او پی برده است احساس می‌کند می‌خواهد با او ازدواج کند به خاطر تمرکز پایداری که هنگام درست کردن پای اسفناج و ماهی کاد در چهرهاش نمایان است به خاطر ملاحتش وقتی دکمه‌های کت پرز دارش را می‌بندد و بخاطر فراستش در بر ملا کردن ذهنیت آدمهایی که میشناسند عملا هیچ اندیشه ی جدی پشت این اطمینانی که راجع به ازدواج دارد نیست او هرگز کتابی درباره رسم زناشویی نخوانده در ده سال گذشته هیچگاه بیشتر از ده دقیقه با بچه‌ای وقت نگذرانده تاکنون هیچگاه با بدگمانی از زوجی متاهل پرس و جو نکرده چه برسد به اینکه با شخصی طلاق گرفته صحبت کرده باشد او در توضیح دلیل اینکه بسیاری از ازدواج‌ها به شکست می انجامد حرفی برای گفتن ندارد جز اینکه دلیلش یا حماقت است یا نداشتن تصوری از یکدیگر طبق اغلب آمارهای ثبت شده مردم به دلایل منطقی مختلفی ازدواج کرده‌اند چون قطعه زمین دختر چسبیده به زمین او بوده خانواده ی پسر در تجارت غلات موفق بوده‌اند پدر دختر در شهر مجری قانون بوده قصری به ارث می رسیده یا پدر و مادر هردو به تفسیر یکسانی از کتاب مقدس باور داشته‌اند و نتیجه  ی این ازدواج‌های منطقی سیلی بوده از تنهایی تجاوز خیانت کتک کاری سنگدلی و جیغ‌هایی که از پشت در پرورشگاه‌های نوزادان شنیده می‌شده ازدواج عقلانی از هیچ منظری منطقی به نظر نمی رسیده اغلب مصلحتی متعصبانه متکبرانه استثمار گرانه و اجحاف آمیز بوده به همین دلیل است که جایگزین آن یعنی ازدواج احساسی نیاز به توجیه پذیر بودن ازدواج را ازبین برده است آنچه اهمیت دارد این است که دو نفر سخت در آرزوی وقوع آن باشند غریزه ای قوی آنها را به سوی هم بکشاند و در دل خود به درستی آن یقین داشته باشند مردمان عصر جدید ظاهرا از دلایل منطقی خسته شده‌اند آن واسطه‌های مفلوک آن خواسته‌های حساب شده درواقع هرچقدر که ازدواج غیر مدبرانه تر به نظر برسد شاید فقط شش هفته از آشنایی گذشته باشد یکی از آنها بیکار باشد یا هردویشان تازه نوجوانیشان را پشت سر گذاشته باشند مطمئن تر پنداشته می‌شود چراکه بی پروایی ظاهری همسنگ میشود با تمام اشتباهات و فجایعی که وصلت‌های به اصطلاح خردمندانه ی سابق به بار می‌آورد قدر و منزلت غریزه میراثی است از واکنش جمعی ناشی از آسیب روانی علیه چندین قرن دلیل منطقی بی منطق
