"صفحه ی صد و نه ادامه یاد دادن و یاد گرفتن. چنانچه ربیع روش آموزشی بهتری انتخاب کرده بود درسی که درصدد بود بدهد به گونه ای بسیار متفاوت بر ملا می‌شد. برای شروع قبل از هر صحبتی صبر میکرد تا هردو یک راست به رختخواب بروند و مطمئن میشد که خوب استراحت کرده‌اند. صبح روز بعد می‌توانست بعد از خوردن قهوه و شیرینی بر روی نیمکتی شاید در پارکینگ جورج پنجم پیشنهاد قدم زدن بدهد. همچنین می‌توانست حین تماشای درختان تنومند بلوط راجع به آشپزی و چیزهای دیگر از کرستن تعریف و تمجید کند. شاید از مهارت او در مواجهه با سیاستهای کاریش یا لطفی که به ربیع کرده بود و بسته ای را که روز قبل برایش پست کرده بود. سپس به جای اینکه او را متهم کند خودش را نیز در رفتاری که می‌خواست بر آن متمرکز شود درگیر می‌کرد. می‌توانست اینطور آغاز کند. تکل حس میکنم به بعضی از کسایی که میشناسیم داره حسودیم میشه. اگه وارد کار معماری نشده بودم می تونستیم ویلای تابستانی داشته باشیم و منم کلی ازش خوشم میومد. من بیشتر از هر کس دیگه‌ای عاشق آفتاب و دریای مدیترانه ام. آرزومه روی زمینهای سنگی خنک راه برم و بوی یاس و آویشن رو توی باغ استشمام کنم. خیلی متأسفم که هردومون را مایوس کردم. بعد مانند پزشکی که قبل از فرو کردن آمپول به مریض آرامش می‌دهد بگوید: به هرحال موضوع دیگه ای که میخواستم بگم و احتمالا درس خوبی هم برای هردومون هست، اینه که ما از خیلی جهات دیگه خوشبخت هستیم و باید حداقل سعی کنیم فراموششون نکنیم. ما خوشبختیم چون همدیگه رو داریم. چون از شغل مون تو یه روز خوب لذت می‌بریم و چون خوب میدونیم چطور تو تعطیلات تابستانی بارون زده مون تو جزایر غربی تو کلبه یه مزرعه دار جاییکه یکم بوی پشکل گوسفند میده کلی خوش بگذرونیم. من که تا وقتی با تو باشم واقعا حاضرم با کمال میل روی همین نیمکت زندگی کنم. اما فقط ربیع نیست که معلم افتضاحیست. کرستن هم دانش آموز باهوشی نیست. در تمام طول رابطه شان هر دوی آنها در هر دو کار هم یاد دادن و هم یاد گرفتن بکلی ناموفق هستند. با اولین نشان از این که یکی از آنها لحن آموزشی به خود گرفته است، دیگری تصور می‌کند که به او حمله شده و این باعث می‌شود گوشهایش را بگیرد تا آن درس را نشنود و با تمسخر و پرخاشگری عکس العمل نشان دهد و بدین ترتیب موجب ناراحتی و بیزاری بیشتر در ذهن طرف زود رنج آموزش دهنده شود. کرستن در تختخواب خسته تر از همیشه جواب می‌دهد ربیع تاحالا هیچ کس چیزی راجع به اینکه من پول پرست هستم یا نه بهم نگفته. او عمیقا از این حرف ربیع و اینکه به سبک زندگی دوستانش حسادت میکند آزرده خاطر شده. راستش همین چند روز پیش بود که مامان پشت تلفن بهم گفت تا حالا کسی را ندیده که مثل من راجع به پول انقدر معقول و سنجیده باشه. ولی اون یکم فرق داره تکل. میدونیم که مامانت فقط این حرف رو میزنه چون دوستت داره و از دید اون مطمئنا هیچ خطایی از تو سر نمیزنه. یه جوری حرف میزنی انگار یه ایراده. اگه واقعا دوستم داری چرا نمیتونی چشتو به روش ببندی؟ چون یه جور دیگه دوستت دارم. چه جوری؟ یه جوری که می‌فهمم الان داری کم کم بداخلاق میشی. ربیع می‌داند که حرفهایش بی آنکه بخواهد خیلی به درازا کشیده شده است. می‌گوید من واقعا عاشقتم. خیلی زیاد دوستت دارم. اونقدر زیاد که مدام میخوای منو تغییر بدی؟ ربیع ای کاش میفهمیدم درسهای سخت به دانش آموزان فرصت می‌دهد عقب بکشند و به خودشان دلداری بدهند که معلم شان واقعا یا دیوانه است یا بدجنس و بنابراین اصول انتقادی بر خود آنان وارد نیست. شنیدن قضاوتی غیر منطقی و تند و تیز باعث می‌شود با خوش خیالی حس کنیم امکان ندارد شریک زندگیمان همزمان هم بدجنس باشد و هم شاید کمی حق با او باشد. ما از نظر احساسی منفی نگری همسرمان را با رفتار دلگرم کننده دوستان و خانواده مان مقایسه می‌کنیم. یعنی کسانی که هیچگاه تحت چنین فشار هایی نبودند. راه‌های دیگری نیز برای نگریستن به عشق وجود دارد. یونانیان باستان در فلسفه خود دیدگاهی مفید ولی غیر متداول راجع به رابطه ی بین عشق و آموزش ارائه کرده‌اند. از دید آنان عشق در ابتدا و قبل از هر چیز حس ستایش ابعاد برتر انسانی دیگر بود. عشق هیجان مواجه شدن با خصلت‌های پرهیزکارانه بود. طبق نظریات این فلسفه عمیق شدن عشق همیشه دربردارنده ی تمایل به یاد دادن و در مقابل یادگرفتن راههایی است برای پرهیزکارتر شدن. چگونه کمتر عصبانی شویم یا کمتر کینه جو باشیم و بیشتر موشکاف و شجاع. عشاق راستین هیچگاه نمیتوانند به این قناعت کنند که یکدیگر را همانطور که هستند بپذیرند چنین چیزی شکل دهنده خیانتی بزدلانه و تن پرورانه به کل هدف این روابط است. همیشه چیزی در ما برای بهبود یافتن و آموزش به دیگران وجود دارد. وقتی عشاق به خصوصیاتی اشاره می‌کنند که ممکن است در شخصیت طرف مقابلشان مایه ی تأسف یا ناراحت کننده باشد، اگر این ویژگی‌ها از دریچه این لنز یونان باستان نگریسته شوند نباید موجب دست کشیدن از روح عشق شوند. به آنان باید به خاطر تلاششان در جهت انجام کاری بسیار صحیح برای ماهیت عشق تبریک گفت. به خاطر کمک به شریک زندگی شان برای تبدیل شدن به نسخه ای بهتر از خودش. در دنیایی که بیشتر رشد یافته دنیایی که اندکی به انگاره ی یونانی از عشق واقف تر است، شاید بدانیم که وقتی می‌خواهیم چیزی را تذکر دهیم باید اندکی کمتر ناشی، هراسان و پرخاشگر باشیم و در زمان دریافت واکنش نیز کمی کمتر ستیزه جو و حساس باشیم. بدین ترتیب مفهوم تعلیم درون رابطه برخی از معانی ضمنی عجیب و غریب و منفی خود را از دست خواهد داد. آنگاه به خوبی خواهیم پذیرفت که هر دو پروژه یاد دادن و یاد گرفتن خاطرنشان کردن عیوب دیگری و قرار دادن خود در معرض انتقاد، ممکن است در نهایت در خدمت هدف واقعی عشق باشد. ربیع هیچگاه موفق نمی‌شود آنقدری خود را کنترل کند که بتواند منظورش را منتقل کند. زمان زیادی می‌برد و سال‌های بیشتری باید بگذرد تا آنها در هنر یاد دادن و یاد گرفتن کاملا خبره شوند. اما در این اثنا دلخوری مربوط به انتقاد ربیع از همسرش به خاطر مادی گرایی با رویدادی تحقیرآمیز و البته مهم فرو نشست. پنج سال بعد از ازدواج شان در دوره‌ای بسیار مساعد برای خرید و فروش ملک، کرستن موفق می‌شود آپارتمان شان را بفروشد. وام جدیدی دست و پا کند و با قیمتی بسیار مقرون به صرفه خانه‌ای راحت و دلباز چند خیابان آن طرف‌تر در نیوبتلترست بگیرد. این مانور تمام مهارت‌های او به عنوان مذاکره کننده مالی را از اختفاء بیرون آورد. ربیع او را زیر نظر می‌گیرد که شب تا دیر وقت قیمتها را بررسی می‌کند و اول صبح پشت تلفن با جدیت با مشاورین املاک صحبت می‌کند و به این نتیجه می‌رسد که واقعا خوش شانس است که با زنی ازدواج کرده که این چنین ماهرانه از پس مسائل مالی برمی آید. با گذشت زمان موضوع دیگری را هم متوجه می‌شود. ممکن است حقیقتا این خصلت در کرستن وجود داشته باشد که به طرز غیر عادی به وضعیت مالی دیگران حساسیت نشان دهد و آرزوی رسیدن به میزان بخصوصی از رفاه مادی را در سر بپروراند. این را می‌توان به شکل یک ضعف دید اما به همان اندازه که ضعف است و ربیع حتی شک دارد که باشد، اگر ژرف تر بنگریم به یک نقطه قوت هم مرتبط است. بهایی که ربیع باید برای تکیه بر مهارت کنترل مالی همسرش بپردازد این است که ضعف‌های مسلم وابسته به آن را نیز تحمل کند. همان محسناتی که از او مذاکره کننده و کنترل کننده مالی قدری می‌سازد گاهی اوقات مخصوصا وقتی ربیع راجع به شغلش نگران است او را تبدیل به هم صحبتی دیوانه کننده و عصبی کننده می‌کند که فقط در کنارش می‌توان داشته‌های دیگران را بررسی کرد. در هر دو سناریو به طور مشابه هم دغدغه امنیت است هم بیمیلی به محاسبه ی معیارهای مادی برای موفقیت و هم توجه زیرکانه به ارزش مادی اجناس. یک ویژگی واحد در کرستن هم معامله ی شگفت انگیز خانه را به همراه دارد و هم تزلزل موقعیت اجتماعی را. ربیع اکنون می‌تواند درک کند که کرستن در نگرانی‌های گاه و بیگاهش راجع به ثروت نسبی دوستانش تنها ضعف‌های نقاط قوتش را به نمایش می‌گذارد و بس. در ادامه وقتی به خانه جدیدشان نقل مکان کردند ربیع تلاش می‌کند هیچگاه از آن نقاط قوت غافل نشود. حتی در مواقعی که ضعف‌ها به وضوح دیده می‌شوند. ضعف هایی که به وسیله نقاط قوت ایجاد می‌شوند.