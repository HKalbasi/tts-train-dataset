صفحه دویست و بیست و دو  ادامه بلوغ
او زمانی خیال می‌کرد اگر در جایی دیگر زندگی می‌کرد اگر به چند هدف کاری دست می‌یافت یا اگر خانواده داشت نگرانی‌هایش ازبین میرفت اما هیچ چیز تغییری ایجاد نکرده است او خودش می‌داند که در اعماق وجودش در بنیادی‌ترین ساختار وجودش مضطرب است موجودی هراسان و ناسازگار عکسی از کرستن استر ویلیام و خود او در آشپزخانه است که در روزی پاییزی در پارک گرفتند و مشغول پاشیدن برگ‌هایی که باد آنها را گوشه‌ای تلنبار کرده بر روی یکدیگر لذت و شور و شعف در چهره‌ی تمامشان هویداست. لذت از توانایی شلوغ کاری بدون عواقب اما این را هم یادش است که چقدر آن روز از درون آشفته بود مسئله ای کاری با یک شرکت مهندسی در ذهنش بود میخواست زود به خانه برسد و با یک مشتری انگلیسی تماس بگیرد. از کارت اعتباریش بیش از حد مجاز استفاده کرده بود برای ربیع تنها زمانی که اتفاقات تمام شوند فرصت لذت بردن واقعی از آنها به وجود می‌آید او می‌داند که همسر قوی و توانایش آدم مناسبی برای درمیان گذاشتن اختلال اعصابش نیست دورانی بود که ربیع از این موضوع خیلی ناراحت می‌شد اگر کرستن الآن بیدار می‌شد و میدید چراغ اتاق مطالعه روشن است تمام چیزی که ممکن بود بگوید این بود که با بی خوابی نمیتونی دلبری کنی بیا بگیر بخواب ربیع بعد از تجربیات دردناکی که داشته متوجه شده که همسر زیبا و باهوشش هیچ وقت دل گرمی نمی‌دهد اما از آن بهتر این است که ربیع دیگر دلیلش را می‌داند کرستن بدجنس نیست آنچه به میان می‌آید تجربه‌ی او از مردان است و دفاع او از خودش در برابر سرخوردگی این صرفا روش اوست در مواجهه با چالشها در نظر گرفتن اینها کمک می‌کند ربیع درحال جمع کردن جایگزین‌هایی برای کینه توزی و خشم است افراد کمی در این دنیا هستند که واقعا همیشه بدجنس باشند آنهایی که ما را میرنجانند خودشان نیز در عذابند بنابراین واکنش مناسب به هیچ وجه بدبینی یا خشونت نیست بلکه در آن مواقع نادری که فرد بتواند از عهده‌اش برآید همیشه عشق است مادر کرستن در بیمارستان بستریست دو هفته است که آنجاست از یک مشکل ساده و بی خطر کلیوی شروع شد ولی حالا وضعیت ناگهان خیلی خطرناک شده است کرستن که همیشه قوی بوده حالا رنگ پریده و سردرگم است یکشنبه برای دیدن او رفتند شدیدا نحیف شده بود و شل و بی حال حرف می‌زد و فقط هم برای درخواست‌های ساده مثلا یک لیوان آب یا مایل کردن نور چراغ تا نور کمتری به چشمانش بخورد یکبار دست ربیع را در دستانش گرفت و با لبخند به او گفت مراقبش باش باشه و بعد با همان تیز بینی همیشگی ادامه داد اگه بهت اجازه بده که نوعی طلب بخشایش به حساب می‌آمد ربیع می‌داند که هیچ وقت مشمول لطف و محبت خانم لیلانت نشده است اوایل از این موضوع ناراحت بود اما حالا که خودش پدر است می‌تواند با او هم دردی کند خودش هم اصلا مشتاق دیدن شوهر استر نیست پدر و مادر چطور ممکن است واقعا مشتاق دیدن چنین کسی باشند چطور میشود از آنها انتظار داشت بعد از حدود هجده سال برآورده کردن همه‌ی نیازهای فرزند شان با یک سر چشمه‌ی جدید عشق و یک رقیب مشتاقانه برخورد کنند چطور ممکن است کسی صادقانه بتواند این تغییر صد و هشتاد درجه ای عاطفی بایسته را بپذیرد و در دلش بدگمان نباشد و کمابیش بدگمانی‌اش را با مجموعه ای از کج خلقی‌ها نشان ندهد که فرزندش به اشتباه در چنگ کسی افتاده که اساسا برای این مسئولیت پیچیده و منحصر به فرد مناسب نیست کرستن بعد از اولین باری که به بیمارستان ریگمور می‌روند نمی‌تواند جلوی گریه‌اش را بگیرد وقتی به خانه برمی گردند بچه‌ها را میفرستد تا با دوستان شان بازی کنند او که در حال حاضر نمی‌تواند مادری کند کسی که سعی می‌کند هرگز با بیرون ریختن ناراحتی‌هاش دیگران را نترساند نیاز دارد مدتی دوباره نقش فرزندی خود را ایفا کند او نمی‌تواند بر وحشت و دلهره‌ی خود از دیدن مادرش رنگ پریده و ناتوان روی ملحفه‌های آبی رنگ بیمارستان غلبه کند چطور ممکن است او از جهاتی هنوز عمیقا دلبسته‌ی چهره ایست که در پنج یا شش سالگیش از مادرش به عنوان شخصی قوی توانا و مسئول در ذهنش نقش بسته است کرستن همان موجود کوچولویی بود که حالا باید در هوا بالا گرفته می‌شد و به او گفته می‌شد که قرار است چه اتفاقی بیفتد او در سال‌های بعد از رفتن پدرش سخت به این انسان مقتدر نیاز داشت هر دو خانم مک‌لیلانت میدانستند چطور هوای یکدیگر را داشته باشند آنها یک تیم بودند درگیر بهترین نوع آشوب اکنون کرستن دوباره در راهرو بیمارستان ریگمور است و از دکتری که جوان بودنش نگران کننده است می‌پرسد چند ماه فرصت باقی مانده است دنیا زیرورو می‌شود اعتقاد به اینکه پدرها و مادرها به نوعی دانش و تجربه فوقالعاده دسترسی دارند از دوران کودکی در ما شکل می‌گیرد مدتی به طرز خیره کننده‌ای کاردان و با کفایت بنظرمان میرسند احترام مبالغه آمیز ما متأثر کننده است و در عین حال شدیدا مشکل زا است چراکه باعث می‌شود وقتی به تدریج متوجه می‌شویم که آنها نیز اشتباه می‌کنند گاهی نامهربانی می‌کنند گاهی بی اعتنا هستند و کاملا نمیتوانند ما را از مشکلاتی خاص برحذر بدارند آنان را مقصر نهایی بدانیم ممکن است مدتی طول بکشد تا موضعی بخشنده تر در ما پدیدار شود شاید تا دهه‌ی چهارم زندگی یا صحنه‌های پایانی در بیمارستان شرایط جدید آنان رنجور و هراسان ما را راجع به چیزی که همیشه از نظر روانشناسی درست بوده است متقاعد می‌کند اینکه آنان موجوداتی آسیب پذیر و غیرقابل اتکا هستند که بیشتر اضطراب ترس عشقی خام و الزامات ناخودآگاه برانگیزنده‌شان بوده است تا نوعی خرد خداگونه و زلالی معنوی بنابراین نمیتوانند تا ابد مسئول ضعف‌های خود یا یاس‌های ما باشند در آن حالاتی که ربیع  بالاخره می‌تواند از خودش رها شود تنها یکی دو نفر نیستند که او حس می‌کند می‌تواند به راحتی ببخشد حتی ممکن است این حس آنقدر شدید باشد که هیچ انسانی دیگر خارج از حلقه‌ی مهر او قرار نگیرد او در جاهایی نیکی میبیند که انتظارش را ندارد تحت تأثیر خوبی و خیرخواهی مدیر شرکت قرار گرفته است زنی بیوه در نیمه‌ی دهه پنجم عمرش که پسرش تازگی برای تحصیل در دانشگاه به لیدز رفته است او پرانرژی و قویست و این مهارت فوقالعاده ایست که او در هر ساعت از هر روز کاری از آن استفاده می‌کند او به دقت حال تمامی کارکنان را می‌پرسد تولدها را بخاطر می‌سپارد و دقایق بیکاری را با صحبت‌هایی همیشه دلگرم کننده و ملاطفت آمیز پر می‌کند ربیع وقتی جوانتر بود به هیچ وجه متوجه چنین ابراز لطف جزئی نمیشد اما حالا انقدر از سوی زندگی خوار شده که می‌داند باید دولا شود و موهبت‌های کوچک را هر جا که ظاهر شوند بردارد او بدون اینکه تلاش چندانی کرده باشد که به آن ببالد کمی آدم بهتری شده است او به خاطر احساس نیاز فراوان به محبت دیگران سخاوتمند تر هم شده است وقتی دیگران کینه توزانه رفتار می‌کنند بیشتر علاقمند است به آرام کردن وضعیت و به صمیمیتی که موجب می‌شود در برابر بد جنسی و بدرفتاری برخوردی غیر متعصبانه تر داشته باشد بدگمان شدن به دیگران کار خیلی آسانیست اما هیچ فایده‌ای برای ربیع ندارد او برای اولین بار در زندگیش متوجه زیبایی گل‌ها می‌شود به یاد دارد که در نوجوانی تقریبا از آنها متنفر بود به نظرش پوچ می‌آمد که کسی از چیزی به این کوچکی و موقتی لذت ببرد درحالیکه مسلما چیزهای بزرگ‌تر و دائمی طرح وجود دارند که می‌توان به آنها امید بست خود او خواهان چیزهای با شور و شکوه بود خود را به یک گل دلخوش کردن برای او نماد تسلیمی خطرناک بود اما حالا کم کم متوجه می‌شود عشق به گلها پیامد میانه روی و کنار آمدن با یاس‌هاست قبل از اینکه شروع به ستایش ریشه‌ی یک گل رز یا گل برگهای گل استکانی کنیم حتما باید ایرادی در کار بوده باشد اما به محض اینکه دریابیم رویاهای بزرگ‌تر همیشه به نوعی در خطر هستند با رضایت خاطر به این جزیره‌های کاملا آرام و لذتبخش روی میآوریم زندگی او به خاطر تصورات خاصی که راجع به موفقیت داشته توام با سر خوردگی بوده است اما این را هم میفهمد که در نهایت تمرکز صرف بر شکست به هیچ وجه دستاورد بزرگی نیست توانایی تشخیص بعدی بخشنده و امیدوار در زندگی شجاعت می‌خواهد همچنین دانستن اینکه فرد چطور با خودش دوست باشد زیرا فرد در برابر دیگران مسئولیتی دارد که باید آن را تاب بیاورد برخی اوقات نیمه شب حمام آب داغ می‌گیرد و بدنش را زیر نور برآورد می‌کند پیر شدن کمی شبیه خسته شدن است اما خستگی‌ای که با هیچ مقداری از خواب جبران نمی‌شود هر سال کمی اوضاع بدتر میشود عکس مثلا بد امروز می‌شود عکس خوب سال بعد این ترفند محبت آمیز طبیعت است که همه چیز آنقدر تدریجی اتفاق می‌افتد که آنقدری که باید وحشت نکنیم روزی دستان ربیع هم کک و مکی می‌شود مثل دستان عموهای پیرش که در کودکی میشناخت هرآنچه برای دیگران اتفاق افتاده برای او نیز اتفاق خواهد افتاد هیچ کس را گریزی نیست او مجموعه‌ای از سلولها و بافتهاست که با ظرافت و به طور پیچیده به هم پیوسته‌اند و در یک لحظه حیات یافته‌اند فقط برخوردی محکم یا یک سقوط لازم است تا دوباره بی جان شوند تمام جدیت و اهمیت برنامه‌های ریبع وابسته است به یک جریان ثابت خون به مغزش از طریق شبکه‌ی حساسی از مویرگ‌ها اگر هر یک از آنها کوچکترین مشکلی برایش پیش بیاید احساس لطیفی که نسبت به زندگی پیدا کرده است به ناگهان ازبین می‌رود او تنها مجموعه‌ای اتفاقی از اتم‌هاست که خواسته‌اند چند لحظه ای در عالم هستی در برابر آنتروپی یا بی نظمی مقاومت کنند او نمیداند کدام عضو بدنش زودتر از بقیه از کار می‌افتد ربیع صرفا مهمانیست که خویشتنش را با جهان اشتباه گرفته است تصور می‌کرد او نیز ابژه‌ای با ثبات است مثل شهر ادینبرو یا درخت یا کتاب درحالی که بیشتر شبیه سایه است یا صدا از نظر او مرگ اصلا چیز بدی نخواهد بود اجزای تشکیل دهنده او دوباره پخش می‌شوند و باز میگردند زندگی تاحالا هم طولانی بوده و در نقطه ای که طرح کلی‌اش را اکنون در ذهن دارد خیلی زود وقت رها کردن و دادن جای خود به دیگران فرا می‌رسد یک روز عصر که از خیابانهای تاریک می‌گذرد تا به خانه برسد به یک مغازه ی گل فروشی بر می‌خورد حتما بارها و بارها ازآنجا رد شده اما هرگز قبلا متوجه آن گل فروشی نشده است ویترین مغازه پر نور و روشن است و پر است از انواع گل‌ها وارد مغازه می‌شود و خانوم مسنی نیز به گرمی به او لبخند می‌زند اولین گل‌های بومی که عمر کوتاهی هم دارند توجه ربیع را به خود جلب می‌کنند گل‌های برفی دستان زن را نگاه می‌کند که کاغذ سفیدی دور دسته گل کوچک میپیچد زن با لبخند می‌گوید باید برای یه ادم دوس داشتنی باشه درسته روی جواب می‌دهد همسرم زن می‌گوید چه خانم خوشبختی و گل‌ها را به همراه بقیه ی پولش به او می‌دهد ربیع دوست دارد زودتر به خانه برسد و در این مورد حرف زن گل فروش درست از آب در بیاید